Emanuel Swedenborg

Az utolsó ítélet folytatása

1763

Tartalom:

1\. Az utolsó ítélet lezajlott (1-7)

2\. A világ és az egyház állapota az utolsó ítélet előtt és után

(8–13)

3\. A reformátusok utolsó ítélete (14–31)

Folytatás a szellemvilágról

4\. A szellemvilág (32–38)

5\. Az angolok a szellemvilágban (39–47)

6\. A hollandok a szellemvilágban (48–55)

7\. A római katolikusok a szellemvilágban (56–60)

8\. A római katolikus szentek a szellemvilágban (61–67)

9\. A mohamedánok és Mohamed a szellemvilágban (68–72)

10\. Az afrikaiak és a pogányok a szellemvilágban (73–78)

11\. A zsidók a szellemvilágban (79–82)

12\. A kvékerek a szellemvilágban (83–85)

13\. A morva egyház tagjai a szellemvilágban (86–90)

1.  Az utolsó ítélet már bekövetkezett.

1\. Az utolsó ítéletről szóló előző, rövidebb munkámban a következő témákat érintettem: az utolsó ítélet napja nem a világ elpusztítását jelenti (n. 1–5). Az emberi faj fennmaradása (szaporodása, teremtése) soha sem szűnik meg (n. 6–13). A menny és a pokol az emberi fajból származik (n. 14–22).

Minden ember, aki valaha megszületett és meghalt a teremtés óta, vagy a mennyben, vagy a pokolban van (n. 23–27). Az utolsó ítéletnek ott kell lennie, ahol mind együtt vannak, vagyis a szellemvilágban, és nem a földön (n. 28–32). Az utolsó ítélet akkor következik be, mikor az egyháznak vége van; és az egyháznak akkor van vége, amikor nincs hit, mert nincs könyörületesség (n. 33–39).

Minden, ami a Jelenések könyvében meg volt jövendölve, mára már beteljesedett (40–44). Lezajlott az utolsó ítélet (45–52), Babilon elpusztult (53–64), az előző menny eltöröltetett (65–72), majd a világ és az egyház utána való állapota is beállt (73–74).

2\. Az utolsó ítélet ismertetését folytatom, főként, hogy megtudhassuk, milyen volt a világ és az egyház állapota az utolsó ítélet előtt, és azóta milyenné vált a világ és az egyház állapota; valamint azt is, hogy miként ment végbe az utolsó ítélet a reformátusokon.

3\. Gyakori az a vélekedés a keresztyén világban, hogy az egész látható ég és az emberek által benépesített föld elpusztul az utolsó ítélet napján, és hogy egy új menny és egy új föld lesz helyette; és hogy a visszanyerik a testüket, így ezek ugyanolyan emberek lesznek mint annak előtte voltak.

Ez a vélemény hit kérdésévé vált, mert az Igét nem értették meg, hanem csupán csak a betű szerinti értelemben foglalkoznak vele. Mindez nem érthető meg másképpen, csak ha a belső értelme is fel nem tárul, mert sokan azt a hitet tették magukévá, hogy a lélek csak egy lélegzet, melyet kilélegzünk; és hogy a szellemek, akárcsak az angyalok, szellőhöz hasonlóak. Mivel ilyen nagy tudatlanság volt a lelkekkel, a szellemekkel és az angyalokkal kapcsolatban, az utolsó ítéletre sem tudtak másként gondolni. Ám, ahogy világossá vált, hogy az ember a halála után is ember, mint ahogy a világban is ember volt, csupán annyi különbséggel, hogy most szellemi testtel van felruházva, és nem, mint korábban, természeti testtel; és hogy a szellemi test azok előtt jelenik meg, akik szellemiek, ahogyan a természeti test azok előtt jelenik meg, akik természetiek, ugyanúgy immár az is felfogható, hogy, hogy az utolsó ítélet nem a természeti világban lesz, hanem a szellemiben; mert minden ember, aki valaha született és meghalt, ott együtt van.

4\. Mihelyt ez érthető lesz, az a látszólagos ellentmondás is eloszlik, mely az ember gondolataiban lelhető fel a lélek halál utáni állapotával, melyeket különben a lélek halál utáni állapotáról, meg az oszladozó testekkel való újraegyesülésről, a teremtett világmindenség elpusztításáról, azaz az utolsó ítéletről gondolna az ember. Ama paradoxon alapján az ember úgy hihetné, hogy a halál után lehelethez, szellőhöz vagy éterhez lesz hasonlatossá,, vagy csak úgy egy helyben lebeg majd a légben, avagy tán nem is lesz egy helyben, hanem egy ismeretlen Valami, a ’Pu’ tájain fog bolyongani (a szerző itt a görög ’Pou’- ’ valahol’ kifejezéssel él – a ford. megjegyzése); és hogy semmit nem látnának, mert nincs szemük, nem hallanának, mert nincs fülük, nem beszélnének, mert nincs szájuk; és így vakok, süketek és némák lennének; állandóan várakozva (ami igencsak szomorú állapot lenne) arra, hogy az utolsó ítélet napján újra befogadják a léleknek azon funkcióit, melyekből az élet minden öröme ered. Azoknak a lelke is, akik az első teremtés óta éltek, ebben a nyomorúságos állapotban volna, meg az az ember is, aki ötven vagy hatvan százada élt, hasonlóképpen a levegőben lebeg még mindig, vagy a Pu-ban maradt, és vár az ítéletre; még más szomorú dolgok mellett. Átlépnék ezeken a látszólagos ellentmondásokon, meg az ehhez hasonlókon, amikből szintén sok van, amiket az olyanok gondolnak a világ végső pusztulásáról, akik nem tudják, hogy továbbra is emberek maradnak a haláluk után, csakúgy mint annak előtte. De amikor az ember tudatában van annak, hogy a halál után nem pára vagy fuvallat lesz belőle, hanem szellem, és ha jó ember módjára élt, akkor angyal lesz a mennyben, és (azt is tudja, hogy) a szellemek és az angyalok emberek egy tökéletesebb formában, akkor az értelméből kezd gondolkodni a halál utáni állapotáról, az utolsó ítéletről, és nem az értelemtől elkülönült hittel gondolkodik, melyből csupa megrögzött szokás ered; és akár meggyőződéssel levonhatja magának azt a következtetést az értelmével, hogy az utolsó ítélet, melyet az Ige megjósol, nem a természeti világban megy majd végbe, hanem a szellemiben, ahol mindenki együtt van; továbbá, hogy bármikor is megy majd végbe, annak fel kell fedetnie az Igébe vetett hit érdekében.

6\. Vesd el magadtól azt az elképzelést, hogy a szellem olyan, mint egy lehelet. Gondolj a saját, vagy a barátaid, vagy a gyermekeid állapotára a halál után. Hát nem arra gondolsz-e majd, hogy emberként élsz majd te is, és ők is? És mivel nincs olyan élet, ami érzékelés nélküli élet lenne, nem is gondolhatod másképpen, minthogy ők is látnak, hallanak és beszélnek. Így szólnak az elhunytakat magasztaló írások is, melyek a mennybe, az angyalok közé, fehér ruhákba és a paradicsomba helyezik őket. Ám, ha ezek után az ember ismét annál az elképzelésnél kötne ki, hogy a szellem olyan, mint egy lehelet, és nincs érzékeléssel rendelkező élete, csak az utolsó ítélet után. Vajon megállná-e az ember, hogy ne kerítsék hatalmukba az efféle zavaros gondolatok: ’és addig mi leszek? hol leszek? Vajon a levegőben lebegek-e majd? Avagy majd valahol, a ’Pu’nak mondott helyen maradok-e? A prédikátor azt mondja nekem, hogy a halál után a boldogok közé jutok, ha jó hitben jártam és a jó ember voltam.” Talán azt hiszed (miként az így is van), hogy a halál után is ember vagy, mint annak előtte, azzal a különbséggel, ami a természeti és a szellemi között van. Tehát azok is mind ezt gondolják, akik az örök életben hisznek, és nem ismerik ezt a fenti következtetést a lélek további állapotára vonatkozóan.

7\. A korábban elmondottakból az tűnhet ki, hogy az utolsó ítélet nem létezhet a természeti világban, hanem csak a szellemvilágban. Hogy ott is volt, látható azokból a dolgokból, amik leírattak róla a látottak szerint, a korábbi kisebb műben, _melynek címe_ az Utolsó Ítélet (45-72), és még más részekből, melyek le lesznek írva a látottak alapján a reformátusok utolsó ítéleténél. Bárki, aki kellő figyelmet szentel a dolognak, megérthette volna mindezt az Igében az egyházról és a mennyről kinyilvánított új kinyilatkoztatásokból. Ugyan kicsoda lett volna képes mindezt saját kútfőből előhozni?

2\. A világ és az egyház állapota az utolsó ítélet előtt és után

8\. Az, hogy az utolsó ítélet végbement a szellemvilágban kitűnhet abból, amit éppen mondtam. Mindazonáltal szükséges, hogy az alábbiakkal tisztában legyünk, annak érdekében, hogy megtudjunk valamit a világ és az egyház utolsó ítélet előtti és utáni állapotáról:

1.  Arról, hogy mit értünk az alatt, hogy „előző menny” és „előző föld”, melyek elmúltak (jel 21:1)?.
2.  Arról, hogy kik és milyenek voltak, akik az„előző mennyben” és „előző földön” éltek?
3.  Arról, hogy mielőtt beteljesült volna rajtuk az utolsó ítélet, a menny és a világ- azaz az Úr és az egyház – közti kapcsolat (kommunikáció) nagy akadályokba ütközött.
4.  Arról, hogy az utolsó ítélet után e kapcsolat (kommunikáció) helyreállt.

5\. Arról, hogy ezért van az, hogy az utolsó ítélet után kijelentéseket kapott az új egyház, de előtte nem volt ilyen.

6\. Arról, hogy a világ és az egyház állapota az utolsó ítélet előtt olyan volt, mint az este és az éjszaka, de utána, mint a reggel és a nappal.

9.(1) Mit jelent az „előző menny” és az „előző föld”, melyek elmúltak, s amelyeket a Jelenések könyve (21:1) említ?

Az „előző menny” és az „előző föld”, melyekről itt szó van, nem a világ embere által, a szemmel látható eget jelenti, sem pedig az emberek által lakott földet; sem azt az előző mennyet, melyben azok vannak, akik jó módon éltek az első teremtés kezdetétől fogva, hanem olyan szellemek gyülekezetéről van itt szó, akik a menny és a pokol között egy színlelt mennyet hoztak létre maguknak, és mivel minden szellem és angyal a szárazföldeken tartózkodik, akárcsak az ember, ezért az „előző menny” és „előző föld” ezeket jelenti.

Láttam az ég és a föld elmúlását, melyet az Utolsó ítélet c. könyvben írtam le (45-72).

10 (2) Az Utolsó ítélet c. kis műben az is le lett írva, hogy kik és mifélék voltak azok, akik az „előző mennyben” és „földön” voltak, de mivel a következő rész megértése attól függ, hogy tudjuk, kik és mifélék voltak ők, valamit (_még_) el kell róluk mondanom. Mindazok, akik összegyülekeztek a menny alatt és minden más helyen, színlelt mennyeket alakítottak ki maguknak, és ezeket is „mennyeknek” hívták. E helyeken összekapcsolódtak a legalsóbb menny angyalaival, de csak a külsők által, nem pedig a belsők révén. Mert legtöbbjük-Máté (25:41-46.) szavaival élve- kecske, meg más efféle volt; akik valójában nem tettek rosszat a világi életük során, mert jó erkölcsben éltek; de a jót nem a jó céljából cselekedték, vagyis elválasztották a hitet a felebaráti szeretettől, és ennélfogva nem voltak gonosznak tekinthetők a bűnök tekintetében. Mivel keresztényként éltek a külsőkben, összekapcsolódtak a legalsóbb menny angyalaival, ahol ők hasonlítottak rájuk a külsőkben, de a belsőkben nem; mert ők „bárányok” lévén hitben, sőt a felebaráti szeretet hitében voltak. Ennek az összekapcsolódásnak köszönhetően szükségszerűen megtűrték őket, mert az elszakításukkal, az utolsó ítélet előtt, kárt tettek volna a legalsóbb menny lakóiban is, akiket magukkal rántottak volna a pusztulásba. Ez az amit az Úr megjövendölt Máténál:

„Más példázatot is adott eléjök, mondván: Hasonlatos a mennyeknek országa az emberhez, a ki az ő földébe jó magot vetett;

De mikor az emberek alusznak vala, eljöve az ő ellensége és konkolyt vete a búza közé, és elméne.

Mikor pedig felnevekedék a vetés, és gyümölcsöt terme, akkor meglátszék a konkoly is.

A gazda szolgái pedig előállván, mondának néki: Uram, avagy nem tiszta magot vetettél-e a te földedbe? honnan van azért benne a konkoly?

Ő pedig monda nékik: Valamely ellenség cselekedte azt. A szolgák pedig mondának néki: Akarod-é tehát, hogy elmenvén, összeszedjük azokat?

Ő pedig monda: Nem. Mert a mikor összeszeditek a konkolyt, azzal együtt netalán a búzát is kiszaggatjátok.

Hagyjátok, hogy együtt nőjjön mind a kettő az aratásig, és az aratás idején azt mondom majd az aratóknak: Szedjétek össze először a konkolyt, és kössétek kévékbe, hogy megégessétek; a búzát pedig takarítsátok az én csűrömbe.

A ki a jó magot veti, az az embernek Fia;

A szántóföld pedig a világ; a jó mag az Isten országának fiai; a konkoly pedig a gonosznak fiai.

Az ellenség pedig, a ki a konkolyt vetette, az ördög; az aratás pedig a világ vége; az aratók pedig az angyalok.

A miképen azért összegyűjtik a konkolyt és megégetik: akképen lesz a világnak végén. (Máté 13:24–30, 37–40).

“A világ végén”jelenti az egyház utolsó idejét; a „konkoly” azt, aki belsőjében gonosz, a „búza” azt, aki belsőjében jó, az, hogy „kössétek kévékbe, hogy megégessétek” a rajtuk bekövetkező utolsó ítéletet, az pedig, hogy ne essen bántódása a jóknak az utolsó ítélet előtti szétválasztásnál, ez jelenti: „Mert a mikor összeszeditek a konkolyt, azzal együtt netalán a búzát is kiszaggatjátok. Hagyjátok, hogy együtt nőjjön mind a kettő az aratásig”.

11\. (3) Mielőtt az utolsó ítélet be nem teljesedett rajtuk, sok üzenet (kapcsolat, communication) elakadt a menny és a világ, azaz az Úr és az egyház között. Minden megvilágosodás az Úrtól jön az emberre a mennyből, és egy belső úton lép be. Mindaddig amíg ezek a szellemek a menny és a föld között, azaz az Úr és az egyház között gyülekeztek, az emberek nem tudtak megvilágosíttatni. Olyan volt, mintha a nap sugarát elnyelte volna egy közöttük elterülő felhő, vagy mikor a napfogyatkozásnál a fényt eltakarja a hold. Ennélfogva, ha akkor bármit kijelentett volna az Úr, azt nem értették volna meg, vagy ha meg is értették volna, akkor sem nem fogadták volna be, de még ha be is fogadták volna, azután el lett volna fojtva.

Most, mivel minden közbeeső gyülekezet szétoszlatott az utolsó ítélettel, nyilvánvaló hogy (4) a menny és a világ, avagy az Úr és az egyház közötti kommunikáció helyre lett állítva.

12\. (5) Ezért van az, hogy az utolsó ítélet után adattak kinyilatkoztatások az új egyháznak, de előtte ezek nem jöhettek. Ezért mióta a kommunikáció helyreállt az utolsó ítélet által, az ember megvilágosítható és megújítható; azaz megértheti az Ige Isteni igazságait, és amikor megérti, megkapja azt, és mikor megkapta, megtartja azt, mert a közbülső akadályok elvétettek az útból; és ezért mondja János, miután az előző ég és az előző föld elmúltak:

Ezután láték új eget és új földet; mert az első ég és az első föld elmúlt vala; és a tenger többé nem vala.

És én János látám a szent várost, az új Jeruzsálemet, a mely az Istentől szálla alá a mennyből, elkészítve, mint egy férje számára felékesített menyasszony.

És monda az, a ki a királyiszéken ül vala: Ímé mindent újjá teszek. És monda nékem: Írd meg, mert e beszédek hívek és igazak. (Jel. 21:1, 2, 5).

Arról az egyházról, melyet „Jeruzsálem” jelent a Tanítás az Úrról (Doctrine Concerning the Lord), 62–64. az. alatt olvashatunk. Annak új dolgairól l. a 65. sz. alatt.

13\. (6) A világ és az egyház állapota az utolsó ítélet előtt olyan volt, mint az este és az éjszaka, de utána olyan lett, mint a reggel és a nappal. Amikor az igazság fénye nem tűnik fel, és az igazságot nem fogadják be, az egyháznak olyan állapota van a világban, mint az este és az éjszaka. Ilyen állapot volt az utolsó ítélet előtt, ami kitűnhet abból, amit fentebb mondtam (11. sz.); de amikor az igazság fénye feltűnik, és az igazságot befogadják, az egyháznak olyan állapota van a világban, mint a reggel és a nappal. Így az egyház eme két állapotát úgy nevezik az Igében, hogy „az este és a reggel” és „az éjjel és a nappal”, mint a következő részekben is: És monda nékem: Kétezer és háromszáz estvéig és reggelig, azután kiderül a szenthely igazsága. (Dániel 8:14).

L. még az estéről és reggelről való látomást (Dániel 8:26).

De lesz egy nap, a melyet az Úr tud, se nappal, se éjszaka, és világosság lesz az estvének idején. (Zak. 14:7).

Seirből így kiáltnak hozzám: Vigyázó! meddig még az éjszaka, meddig még ez éj? Szólt a vigyázó: Eljött a reggel, az éjszaka is (Ézs. 21:11, 12).

Az egyház utolsó idejéről Jézus így szólt:

Vigyázzatok azért, mert nem tudjátok, mikor érkezik meg a háznak ura, este-é vagy éjfélkor, vagy kakasszókor, vagy reggel? (Márk 13:35).

Nékem cselekednem kell annak dolgait, a ki elküldött engem, a míg nappal van: eljő az éjszaka, mikor senki sem munkálkodhatik (János 9:4);

És l. még máshol is (pl. Ézsa. 17:14; Jer. 6:4, 5; Zsolt.. 30:6; 65:9; 90:6).

Mivel ezeket a dolgokat jelenti az „este és az éjszaka”, azért az Úr, hogy betöltse az Írást, este lett eltemetve, és azután reggel támadt fel.

3.A reformátusok utolsó ítélete

14\. Az előző kis munkámban, az Utolsó Ítéletben foglalkoztam azoknak ítéletével, akik mint Babilon említtetnek, és valamelyest a mohamedánok és a pogányok ítéletével, de a reformátusok ítéletével nem. Csak annyit lett megemlítve, hogy a reformátusok a középen voltak, ott az országok szerint elrendezve, a pápa hívei körülöttük, a mohamedánok a pápa hívei körül, és mindezek körül a pogányok és emberek mindenféle vallásokból.

A reformátusok alkották a középpont, vagy középső részt, mert az Igét olvassák és az Urat imádják, ennél náluk van a legnagyobb világosság, és szellemi világosság, mely az Úrtól, mint naptól van, mely lényegében az Isteni szeretet, mely kihat és kiterjed önmagából minden irányba, és még azokat is megvilágosítja, akik a kör legszélén vannak, és megnyitja az igazságok megértésének képességét, már amennyire a vallásukból képesek azt befogadni. Mert a szellemi világosság lényegében az Isteni bölcsesség, és ez a megértésbe lép be az emberben, már amennyire a tudásból befogadta, megvan a képessége annak felfogására. Ez pedig nem a téren halad át, mint a világ fénye, hanem a vonzódásokon és az igazság érzékelésén megy keresztül, egy szempillantás alatt, a menny legvégső határáig.

Ebből adódik a tér abban a világban. Ezekről a dolgokról többet lehet olvasni a Tanítás a Szentírásról szóló műben (Doctrine Concerning the Sacred Scripture, 104–113).

15\. A reformátusok utolsó ítélete a következő sorrend szerint lesz leírva.

1\. A reformátusok közül kik azok, akiken beteljesült az utolsó ítélet.

2\. A jelek és látogatások az utolsó ítélet előtt.

3\. Hogyan ment végbe a mindenre kiterjedő utolsó ítélet?

1.  A bárány megváltása.

16\. (1) Azokról, akiken a reformátusok között az utolsó ítélet beteljesedett.

Az utolsó ítélet a reformátusok közül csak azokon ment végbe, akik a világban hitet tettek az Úr mellett, olvasták az Írást, prédikációkat hallgattak, részesültek az Úrvacsora szentségében, és az egyház imádságának ünnepélyét sem mulasztották el, és mégis azt gondolták, hogy a házasságtörés, különféle lopások, hazugságok, bosszú, gyűlölködés és más hasonlók megengedhetők voltak. Ezek, bár az Urat vallották, mégsem törődtek az ellene való bűneikkel; olvasták az Igét, és mégsem törődtek a benne lévő, életre vonatkozó parancsolatokkal; hallgatták a prédikációkat, és mégsem figyeltek rájuk; az úrvacsora szentségéhez járultak, de mégsem álltak el az előző életük gonoszságaitól; nem hagyták ki az egyház imádságának ünnepélyét, és mégsem változtattak semmit sem az életükön. Tehát külsőleg úgy éltek, mintha a vallás szerint éltek volna, viszont a belsejükben semmi sem volt abból. Ezek azok, akiket a „sárkány” jelent a Jelenések könyvében (12. fejezet); mert ott az van írva a sárkányról, hogy azt a mennyben látták, amint Mihállyal harcolt a mennyben, és hogy levetette a csillagok harmadrészét a mennyből; amit azért mondottak, mert ezek az Isten megvallása, az Ige olvasása, a külsődleges imádat révén érintkeztek (communicated) a mennyel. Ugyanezt jelentik a „kecskék” Máténál (25. fejezet); akiknek nem azt mondták, hogy gonoszul cselekedtek, hanem, hogy elmulasztottak jót tenni. Az ilyenek mind elmulasztják megtenni mindazt a jót, ami jó, mert a gonoszt, mint bűnt nem kerülik, és bár nem követik el azokat, mégis úgy gondolnak rá, mint ami megengedhető, és így lélekben elkövetik azt, és amikor lehetőségük adódik rá, testben is.

17\. Mindezeken a reformátusok közül való embereken végbement az utolsó ítélet, de azokon nem, akik nem hittek Istenben, akik megvetették az Igét, és szívükből kivetették az egyház szent dolgait; mert ezek a pokolba vettettek amikor a természeti világból a szellemvilágba lépnek,.

18\. Mindazok, akik keresztyénként éltek külsőleg, de nem tartották fontosnak a keresztyén életet, külsőleg a mennyekkel, de belsőleg a poklokkal alkottak egyet. Mivel pedig nem lehetett hirtelen elszakítani a mennyhez való kapcsolatukat, azért visszatartották őket a szellemvilágban, mely középütt van a menny és a pokol között. Ott megengedtetett nekik, hogy társaságokat alkossanak, és együtt éljenek, mint a világban; és csodálatos külső látszatot hozzanak létre e világon ismeretlen praktikákkal. (Megengedtetett nekik az is, hogy) ezzel az eszközzel meggyőzzék magukat és másokat arról, hogy a mennyben vannak; és így, e külső látszat miatt hívták a társaságaikat mennyeknek. A mennyek és a földek, melyeken lakoztak, jelentik azt, ami e helye szerepel: „első ég és első föld elmúltak vala” (Jel. 21:1).

19\. Míg ott voltak, az elméjük belseje lezáratott, és a külsők kinyittatott; mely által a gonoszságuk, mely által eggyé váltak a pokollal, nem tűnt fel. De mikor az utolsó ítélet ideje elközelgetett, belsejüket felfedték, és akkor mindenki előtt úgy tűntek fel, mint amilyenek a valóságban. És mivel a pokollal egységben cselekedtek, azért nem tudták tovább színlelni a keresztyén életet, hanem élvezettel vettették bele magukat mindennemű gonoszságba és bűnbe és ördögökké váltak, és annak is látszottak: némelyek fekete, némelyek izzó fényűek, mások pedig sápatagok voltak, mint a holttestek. Azok, akik a maguk bölcsességére voltak büszkék, feketének látszottak, míg azok, akik tébolyult módon a mindenki felett való uralomra törtek, izzó fényűnek látszottak, azok pedig, akik az igazságot tagadták és semmibe vették, sápatagnak látszottak, mint a holttestek.

Így változott meg a küllemük

20 A reformátusok a legbelső vagy középső részt alkották a szellemvilágban, mely középúton van a pokol és a menny között, és ott országok szerint rendeződtek el. E középső résznek a centrumában voltak az angolok, délkelet felé a hollandok, észak felé a németek, északnyugat felé a svédek, nyugat felé pedig a dánok. De azok, akik kegyes életet éltek, és annak hitében voltak, a középső területén voltak; e helyen sok társaságuk lakozott. Körülöttük a reformátusok voltak, azok közül, akik nem élték a hit és kegyesség életét: ezek azok, akik saját maguk számára kialakították azt, mintha a mennyben élnének. De más elrendeződés van a mennyben mindenkinek és a pokolban is mindenkinek. Annak oka, hogy miért alkotják a reformátusok a középső részt az, hogy náluk az Ige megmagyaráztatott, és az Urat is imádják, mely által itt van a legnagyobb fény; és ennélfogva mintegy a középpontból, ez a fény tovaterjed a körül lévőkre és megvilágosítja azokat. Mert az a fény, melyben a szellemek és angyalok vannak, az Úrtól jön ki, mint a napból, és ez a nap, a lényegét tekintve, az Isteni szeretet, és a fény, mely belőle árad, a lényegét tekintve az Isteni bölcsesség, s annak a világnak minden szellemisége (spiritual) abból ered. Az Úrra, mint a szellemvilág napjára, és ama napnak a fényére és melegére vonatkozóan l. a Menny és Pokol c. művet (116-140.).

21\. A társaságok minden elrendeződése abban a világban a szeretet különbözőség alapján való elrendeződés. Ennek oka, hogy a szeretet az ember élete, és az Úr, aki maga az Isteni szeretet, rendezi el őket a befogadásuk szerint, és a szeretetek különbözőségei megszámlálhatatlanok, amit nem tud más, csak egyedül az Úr. Az Úr oly módon kapcsolja egybe a társaságokat, hogy azok cselekvésüket tekintve egy emberi életnek feleljenek meg : a mennyei társaságok egy mennyei és szellemi szeretetű, a pokolbeliek pedig egy ördögi és pokoli szeretetű ember életének. A mennyeket és poklokat Ő ellentétek által kapcsolja össze. Ő a mennyekhez és a poklokhoz a szembenállás révén kapcsolódik. Mivel van egy ilyen elrendeződés, minden ember a halála után a saját szeretetének megfelelő társaságba megy , és nem képes másikba menni, mert a szeretete ellenkezik ezzel. Ezért akik a szellemi szeretetben vannak, a mennyben vannak, de akik csak a természeti szeretetben vannak, a pokolban vannak. A szellemi szeretetet egyedül csak a felebaráti szeretetben töltött élet alakítja ki, és a természeti szeretet természeti marad, ha nem gyakorolják a felebaráti szeretet életét; és a természeti szeretet, ha nem rendelik alá a szellemi szeretetnek, akkor szembe fordul vele.

22\. Ezekből a dolgokból kitűnhetett, hogy a reformátusok közül kikre vonatkozott az utolsó ítélet; hogy nem azokra esett, akik a középpontban voltak, hanem azokra, akik körülötte voltak, akik külsődleges erényeik alapján, külsőleg tűntek keresztyénnek, ahogyan azt elmondtuk, de belsőleg nem voltak keresztyének, mert nem volt szellemi életük.

23\. (2) Jelek és csapások az utolsó ítélet előtt. Úgy tűnt, mintha azok felett, akik maguknak színlelt mennyet hoztak létre, egy viharfelhő lebegne, mely az Úrnak a felettük lévő angyali mennyekben való jelenléte miatt jelent meg, (mégpedig) főként a legalsóbb mennyben való jelenléte miatt, nehogy bárki is közülük az összekapcsolódás miatt elsodródjon és elvesszen velük. Ezenfelül a magasabb mennyek is leszálltak közelebb hozzájuk, mely által felnyílt azok belsője, akiken hamarosan bekövetkezett az utolsó ítélet. E felnyílás által már nem tűntek többé erkölcsös keresztyéneknek, mint annak előtte, hanem démonoknak. Lármáztak és egymás között veszekedtek Istenről, az Úrról, az Igéről, a hitről és az egyházról; és mivel a gonosz utáni vágyuk is elszabadult, mindezeket a dolgokat megvetéssel és gúnykacaj közepette elvetették, és mindenféle gaztettekbe vetették magukat. Így tehát ezeknek a mennyei lakosoknak az állapota megváltozott. Ugyanekkor szertefoszlott mindaz a káprázatos látvány, melyet maguknak alkottak az e világon ismeretlen praktikáikkal; palotáik hitvány kunyhókká változtak, kertjeik posványos tócsákká, templomaik szemétdombbá, és maguk a dombok, melyeken lakoztak, törmelékhalmokká és hasonló dolgokká, melyek megfeleltek a gonosz gondolkodásmódjuknak és vágyaiknak. Mert a szellemvilágban minden látható dolog az angyalok és a szellemek szeretetének (hajlamának) megfelelése. Ezek voltak a közelgő ítélet jelei.

24\. Amint a belsők egyre inkább felfedettek, az ott lévők közötti rend úgy változott és fordult meg. Azok, akik a legerősebbek voltak az egyház szent dolgai elleni okoskodásukban, a középre siettek, és magukhoz ragadták a hatalmat a többiek felett; a többiek, akik kevésbé voltak erősek az (ilyen) okoskodásban, a szélek felé hátráltak, és azokat, akik a középen voltak, vezérlő angyalaiknak fogadták el. Így gyülekeztek össze maguktól a pokol formájára.

25\. Ezt az állapotváltozásukat a lakóhelyeik és földjeik rázkódása kísérte; melyet hatalmas földrengések követtek, a romlottságuknak megfelelően. Itt-ott szakadékok nyíltak meg a poklok felé, melyek alattuk voltak, és így létrejött velük a kapcsolat (communication). Ekkor kigőzölgés szállt fel, amely tüzes szikrákkal vegyes füstnek látszott. Ezek voltak azok a jelek, melyek megelőzték, melyeket az Úr szavai is jelentenek az idő végével és az utolsó ítélettel kapcsolatban az evangélistáknál: Nemzet nemzet ellen támad, és ország ország ellen; És minden felé nagy földindulások lesznek, és éhségek és döghalálok; és rettegtetések és nagy jelek lesznek az égből. … és a földön pogányok szorongása a kétség miatt, mikor a tenger és a hab zúgni fog. (Lukács 21:10, 11, 25; Máté 24:7; Márk 13:8).

26\. Angyalok által csapások is bekövetkeztek rajtuk, mert mielőtt bármelyik gonosz állapotban lévő társaság elvész, azt mindig megelőzi egy csapás. Az angyalok arra buzdítják őket, hogy álljanak el (a gonoszságaiktól), és megjelentik a rájuk következő pusztulást, ha nem így cselekednek. Akkor felkutatnak minden jó szellemet, akik közéjük vegyültek és elkülönítik azokat tőlük. De a sokaság, akiket a vezetőik felbuzdítottak, gyalázzák az angyalokat, és rájuk rohannak, azért, hogy a közterekre (forum) hurcolják őket, és pont olyan gyalázatosan bánjanak velük, ahogy az Sodomában is történt. Legtöbbjük a felebaráti szeretettől elválasztott hitben volt, és volt ott néhány olyan is, aki gyakorolta ugyan a felebaráti szeretetet, de mégis szégyenletesen élt.

27\. (3) Hogyan ment végbe az egyetemes ítélet. A csapások és a közelgő ítéletre figyelmeztető jelek után sem tudták elméjüket elfordítani a bűnös tetteiktől, és lázadó csapatokba gyűltek mindazok ellen, akik elismerték az Urat, mint a menny és a föld Istenét, szentnek tartották az Igét, és felebaráti szeretetben éltek. Ezekre eljött az utolsó ítélet. Így tehát az bekövetkezett.

28\. Az Úr az angyalokkal egy fényes felhőben volt látható, és egy hang hallatszott belőle, a trombita szavához hasonló; mely jelként kiábrázolta az Úrnak a menny angyalaira kiterjedő védelmét, és jelképezte a jó összegyülekezését mindenfelől. Mert az Úr nem hoz pusztulást senkire, hanem csak az övéit védelmezi, és elvonja őket a gonosszal való kapcsolattól (communication); és mikor kivonulnak ezek, a gonosz hozzájut a saját testi vágyaihoz, és ezek révén különféle förtelmes dolgokba veti magát. Akkor mind az elveszendők úgy tűntek fel, mint egy sárkány, melynek farka csavarodóan kinyúlt és a menny felé emelkedett, ott fenn pedig mindenféle irányba tekergőzött, mintha a mennyet akarná szétzúzni és lerántani. De az erőfeszítése hiábavaló volt, mert a farok levettetett, és a sárkány, mely már maga is emelkedni látszott, a mélybe süllyedt. Megadatott nekem, hogy lássam ezt a kiábrázolódást, melyről tudhatom, és tudomásra is hozhatom, hogy kit jelent a „sárkány” a jelenések könyvében, nevezetesen, a „sárkány” jelenti mindazokat, akik olvassák az Igét, hallgatják a prédikációkat, és végzik az egyház szent dolgait, nem ügyelnek a gonosz testi kívánságokra, melyekkel kísértetnek, és magukban lopásokon és csalásokon gondolkoznak, házasságtörésen és disznóságokon, gyűlölködésen és bosszún, hazugságokon és istenkáromlásokon, és mindazok, akik szellemben ördögökként élnek, testben pedig, mint angyalok. Ezek alkották a fenevad testét, de a farok azokból állt, akik a világi életükben a szeretettől elkülönült hitben voltak, és olyanok voltak, mint az előbbiek a gondolatok és a belső tekintetében.

29\. Akkor láttam az egyik sziklát, amelyen állottak, beszakadni a legnagyobb mélységbe, egy másikat messzire elrepülni, megint másikat középen megnyílni, és azokat, akik rajta voltak belezuhanni a hasadékba, és egy másikat, amint az árvíz elborítja. Láttam sokakat, akik társaságokba lettek összegyűjtve, mint a kévék, a gonoszságuk fajtája szerint, és egyiket ide, másikat oda vetették, örvényekbe, mocsarakba, posványba vagy sivatagba, mely mind-mind megannyi pokol volt. A maradék, akik nem a sziklákon, hanem imitt-amott szétszóródva voltak, és akik mégis hasonló gonoszságokban voltak, döbbenten menekültek a katolikusok, mohamedánok és pogányok közé, és azok vallását vették át, amit meg tudtak tenni anélkül, hogy az elméjük megzavarodott volna, mert nekik nem volt hitvallásuk, de attól tartva, hogy nehogy ezeket is megrontsák, elkergették őket onnan, és lelökték őket pokolbeli társaikhoz. Ez a pusztulásuk általános leírása, (de) az általam látott részletek száma több, mint amit itt közreadhatok.

30\. Az üdvözítő bárány. Miután az utolsó ítélet befejeződött, a mennyben öröm volt, és a szellemvilágban is fényesség, olyan, amilyen azelőtt még soha. A mennybéli öröm, és annak milyensége, miután a sárkány levettetett, le lett írva a Jelenések könyvében (12:10-12), és fényesség volt a szellemvilágban, mert (azelőtt) a pokolbéli társaságok úgy odahelyezkedtek, mint a felhők, melyek besötétítik a földet. Hasonló fény sugárzott a világban élő emberekre, amelyből új megvilágosodásuk fakadt.

31\. Ezután láttam angyali szellemek sokaságát felemelkedni a mélyből, és a mennybe emelkedni – ez volt a nyáj, akiket az Úr régtől fogva megtartott és megőrzött attól, hogy a sárkány szolgáiból (dragonsists) áradó ártalmas szférába jussanak, és az a felebaráti szeretetüket elfojtsa. Ezeket említi úgy az Ige, hogy ők azok, akik kijöttek a sírkamrákból és azoknak lelkei, „a kik megölettek az Istennek beszédéért és a bizonyságtételért”, akik őrködtek; és „a kinek része van az első feltámadásban”.

Folytatás a Szellemvilágról

4\. A szellemvilág

32\. A szellemvilág témáját a Menny és a Pokol c. munka részletesen tárgyalja, ahol arról a világról számos részlet le van írva. Mivel minden ember ebbe a világba lép be halála után, az állapota is le van ott írva. Ki ne tudná, hogy az ember élni fog a halála után, mivel embernek születik, és az Isten képére teremtetett, mivel az Úr, az Ő Igéjében ezt tanítja? De az, hogy a további élete milyen lesz, az mindezidáig ismeretlen volt előtte. Azt hitték, hogy majd lélekké válik, melyről csak annyit képzeltek, hogy valamiféle légnemű vagy éter-szerű dolog, melyben némi gondolkodásra való képesség lakozhat, de nem lát, mert ugye az a szemhez tartozik, és nem is hall, mert ugye az a fülhöz tartozik, továbbá beszélni sem tud, mert az meg a szájhoz tartozik. Pedig az ember ugyanannyira ember a halála után is, olyannyira hogy nem is tudja másként, mint hogy ő még az előző világon van, (mert ugyanúgy) lát, hall és beszél, mint az előző világban, sétál, fut és ül, mint az előző világban, eszik és iszik, mint az előző világban, alszik és felkel, mint az előző világban, élvezi a házasélet örömeit, mint az előző világban, egy (olyan) világban, ahol ő ember, minden egyes dologban. Ebből egyértelműen látható, hogy a halál csupán az élet folytatása, és csak egy átmenet.

33\. Számos oka van annak, hogy az ember miért nem tud a halál utáni állapotáról. Ezek közül az egyik az, hogy nem világosítható fel, olyan kevéssé hisz a lélek halhatatlanságában, ami sokszor éppen a tanult emberek esetében jelentkezik feltűnő módon, akik azt hiszik, hogy olyanok, mint az állatok, csak valamelyest tökéletesebbek náluk, azáltal, hogy beszélni tudnak, és ezért a szívükben tagadják a halál utáni életet, habár a szájukkal vallják. Ebből a gondolkozásukból eredően annyira érzékiek lesznek, hogy nem tudják elhinni, hogy az ember a halála után is ember, mert nem látják a szemükkel. Mert így szólnak: „hogyan lehet a lélek olyan mint az ember?” Ez másként van azoknál, akik hisznek a halál utáni életben, ezek belsőleg úgy gondolnak magukra, hogy a mennybe fognak kerülni, és az angyalokkal együtt örvendeznek majd az ottani élvezetekben, ahol egy mennyei paradicsomot látnak majd, és az Úr előtt állnak fehér ruhában, és más hasonlók. Ez az ő belső gondolatuk. A külső gondolatuk különbözhet ettől, mikor a lélekre gondolnak a műveltek elmélkedés szerint.

34\. Az, hogy az ember ugyanúgy ember a halál után is, habár nem tűnik fel az ember szemei előtt, kitűnhet azoknak az angyaloknak az esetéből, akiket Ábrahám, Gedeon, Dániel és más próféták láttak; azoknál az angyaloknál, akik az Úr sírjánál voltak, és a továbbiakban gyakorta

János jelenéseiben, főként magánál az Úrnál, aki megmutatta a tanítványainak, hogy ő ember, mikor hozzáértek, hogy megtapintsák, és mikor enni látták, (azután) mégis láthatatlanná vált a szemeik előtt. Annak oka, hogy miért látták őket az, hogy a szellemük szemei akkor megnyittattak, és amikor ezek felnyílnak, a szellemi világban lévő dolgok olyan tisztán tűnnek elő, mint a természeti világ dolgai.

35\. Mivel tetszett az Úrnak, hogy megnyissa számomra a szellemi szemeimet és nyitva tartotta tizenkilenc évig, megadatott nekem, hogy lássam azokat a dolgokat, amik a szellemvilágban vannak, és leírjam azokat. Megerősíthetem, hogy ezek nem víziók voltak, hanem ezeket a dolgokat teljes ébrenlétben láttam.

36\. A különbség a természeti világ embere és a szellemvilág embere között az, hogy az egyik ember szellemi testtel van felruházva, míg a másik természeti testtel; és a szellemi ember olyan tisztán látja a többi szellemi embert, ahogy a természeti ember látja a többi természeti embert; de a természeti ember nem képes a szellemi embert látni, és a szellemi ember nem képes a természeti embert látni, a természeti és a szellemi közötti különbség miatt, azt pedig, hogy ez különbség miféle, le lehet írni, de nem néhány szóban.

37\. Azon a dolgok közül, melyeket oly’ sok éven át láttam, megengedtetett nekem, hogy az alábbiról beszámoljak: hogy vannak tájak a szellemvilágban, pont mint a természetiben; és vannak dombok és hegyek, síkságok és völgyek, és források és folyók, tavak és tengerek, vannak paradicsomok és kertek, ligetek és erdők, paloták és házak, és vannak írások és könyvek is, hivatalok és kereskedések, és hogy vannak drágakövek, arany és ezüst, egyszóval megvan ott minden egyes dolog, ami a természeti világban létezik, és ezek mind végtelenül tökéletesebbek a mennyben.

38\. De a különbség általában ez: a szellemvilágban minden dolog szellemi eredetű, és ebből fakadóan lényegét tekintve szellemi. A napból származnak, amely tiszta szeretet. A természeti világban minden dolog természeti eredetű, és ebből fakadóan a lényegét tekintve természeti. A napból származnak, amely tiszta tűz. Ennél fogva a szellemi embert szellemi eredetű étellel kell táplálni, ahogy a természeti embert természeti eredetű táplálékkal. Többit l. a Menny és Pokol c. műben.

5 Az Angolok a szellemvilágban

39\. A gondolkodásnak két állapota van az emberben, egy külső és egy belső állapot. Az ember a külső állapotban a természeti világban van, a belső állapotban a szellemvilágban. Ezek az állapotok egyet képeznek a jóval, de a gonosszal nem. Az, hogy milyen az ember a belsőjét tekintve, ritkán mutatkozik meg a természeti világban, mert gyermekségétől fogva megkövetelik tőle az erkölcsös életet, és meg is tanulja, hogy annak látsszon. De az, hogy milyen is ő valójában, az a szellemvilágban tisztán megnyilvánul, mert a szellemi fény leleplezi, és akkor az ember is szellem, (azaz) a szellem a belső ember. Mivel most megadatott nekem, hogy ebben a fényben legyek, és általa lássam azt, hogy milyen belső lakozik a különféle királyságok embereiben, az angyalokkal és szellemekkel folytatott sok éven át tartó beszélgetés révén, szükségét éreztem annak, hogy tanúbizonyságot tegyek róla, fontos volta miatt. Itt most csak a kiváló angol népről fogok valamit mondani.

40\. Az angol nép legkivállóbbjai a teljes keresztény sokaság közepén álltak (l. fentebb, 20 pont). Annak oka, hogy mért voltak a közepén az, hogy a belső értelem (intellectual) fényében vannak. Ez nem nyilvánvaló mindenki számára a természeti világban, de tisztán látható a szellemvilágban. Ezt a fényt a gondolkodás szabadságából nyerik, és a szabad szólásból és írásból, mert ebben élnek. Másoknál, akik nincsenek ilyen szabadságban, az értelem fénye elsötétül, mert nincs kivezető útja. De ez a fény nem működik önmagában, hanem mások teszik működővé, elsősorban a köztük lévő jó hírű és kiváló emberek. Amint ezek az emberek valamit kijelentenek, vagy amikor az általuk bizonygatott dolgokról olvasnak, az a fény felizzik, előtte azonban ritkán. Ezért kormányzókat emeltek föléjük a szellemvilágban és jó hírű lelkészeket, hogy tanítsák őket és kiemelt képzést adjanak nekik, akiknek a vezetését és intelmeit örömmel elfogadják, ebből az ő természeti hajlamukból fakadóan.

41\. Ezek ritkán mennek ki a saját társaságukból, mert úgy szeretik, ahogy a világban a hazájukat szeretik. Az elméjükben is van valami hasonlóság, aminek révén meghitt kapcsolat jön létre a hazájukból származó barátokkal, míg másokkal ritkán. Egymást kölcsönösen segítik, és őszintén szeretik.

42\. Van két nagyváros, Londonhoz hasonló, melybe a legtöbb angol ember jut a halála után. Megadatott nekem, hogy lássam ezeket a városokat és bejárjam az utcáikat. Az egyik város központja hasonlít az angliai Londonnak arra a kerületére, ahol a kereskedők találkoznak, s melyet Exchange-nek(csereüzletnek) hívnak. A kormányzók itt laknak. A középső rész fölött van kelet, alatta nyugat, jobbra dél és balra észak. Akik a többieknél jobban a felebaráti szeretetben élték az életüket, a keleti negyedben laknak, ahol csodás paloták vannak. A bölcsek, akiknél sok nagyszerű dolog van, a déli negyedben laknak. Azok, akik a többinél jobban szeretik a szólás és íz írás szabadságát, az északi negyedben laknak. Azok, akiknek a hittel kapcsolatos munkájuk van, a nyugati negyedben vannak. Jobbra ebben a negyedben van egy bejárat ebbe a városba, és egy kijárat is - azokat, akik gonoszul élnek, azokat itt küldik ki. A presbiterek, akik nyugaton voltak, és akik, mint mondottam, hittel kapcsolatos munkát folytattak, nem mertek a városba a széles utakon bemenni, hanem csak a keskenyebbeken, mert egyedül azokat a lakosokat tűrték meg a városban, akik a felebaráti szeretet hitében voltak. Hallottam őket panaszkodni a nyugati pásztorokra, hogy szónoklataikat oly nagy művészkedéssel és egyben nagy ékesszólással készítik el, beleszőve a beszédükbe a hit általi megigazulást, mely számukra ismeretlen, hogy már azt sem tudják, hogy kell-e jót cselekedni vagy sem; belső jóságról prédikálnak, és ezt elválasztják a külső jóságtól, amit úgy is szoktak nevezni, hogy dicséretre méltó tett, amit ezért Isten nem fogad el, de azért mégis jónak hívják, mert hasznos. De amikor azok, akik a város keleti és déli kerületeiben laknak, ilyen homályos (mystical) szónoklatokat hallanak, kimennek a templomokból, és aztán a prédikátort felmentik a szolgálat alól.

43\. A másik, Londonhoz hasonló nagyváros nem a Keresztény középpontban van (melyről l. a 20. pontot), hanem azon túl, északon fekszik. Azok, akik belsőleg gonoszok, ide jutnak a haláluk után. Annak a közepén van egy nyílás, közvetlen összeköttetésben a pokollal, mely azokat sorban elnyeli.

44\. Egyszer hallottam angol presbitereket egymással beszélgetni az egyedüli hitről, és láttam egy bizonyos képet náluk, ami az egyedüli hitet jelképezte. Úgy jelent meg a homályos fényben, mint egy hatalmas óriás, szemei, mint egy gyönyörű emberé, de amikor a mennyei fény ráesett, a felső része egy szörnyetegnek nézett ki, és az alsóbb része kígyószerű volt, pont amilyennek Dagont, a Filiszteusok bálványát írták le. Amikor ezt meglátták, elhagyták, és a körülöttük állók belevetették egy posványos tóba.

45\. Azt lehetett érezni az angolokkal kapcsolatban, akik a szellemvilágban voltak, hogy olyan, mintha kettős hittudományuk lenne, egy a hit tana (doctrine) alapján, egy pedig az élet tana alapján, azoknak, akik a tanítói hivatásba vezettettek be, a hit tanát, míg azoknak, akiket nem vezettek be a tanítói hivatásba, vagyis akiket laikusnak hívnak, az élet tanát. Ez (az élet tana) egy figyelmeztetés formájában lett kijelentve, mely az összes templomban felolvastatott minden szombatnapon, sabbathkor azoknak, akik az Vacsora Szentségéhez járultak, melyben nyíltan ki lett mondva, hogy ha nem kerülik a gonoszságokat és a bűnt, saját magukat vetik az örök kárhozatra, és ha akkor járulnak a szent közösségbe, az ördög beléjük megy, ahogyan Júdásba is belé ment. Néha beszéltem a papokkal az élet tanáról, hogy az nem egyezik a hit tanával. Erre nem válaszoltak, ám amire gondoltak, azt nem merték nyíltan kimondani. Ez a figyelmeztetés a Tanítás az Életről az Új Jeruzsálem számára c. műben olvasható. (5-7. sz.).

46\. Gyakran láttam egy bizonyos angol embert, akit ünnepeltek a könyve miatt, amit néhány éve írt, amelyben a hit és a felebaráti szeretet egyesülését próbálta egy(fajta) beáramlással (influx) és a Szentlélek belső munkájával megmagyarázni (establish). Kijelentette, hogy ez a beáramlás ki nem fejezhető módon hat az emberre, anélkül, hogy tudatában lenne, és érintés nélkül (but did not touch), (és) sokkal kevésbé nyilvánvalóan alakítja ki benne az akarást illetve ébreszti fel a gondolatot az iránt, hogy valamit úgy tegyen, mintha magától tenné; kivéve ha meg lett neki engedve, ezt azzal okolva, hogy az emberből semmi sem részesülhet az Isteni Gondviselésből úgy, mintha egy lenne azzal, és ezért van az is, hogy a gonoszok nem állhatnak meg Isten előtt. Így kizárta a külsőlegesen kegyes cselekedeteket a megváltásból, de fontosnak tartotta ezeket közjó szempontjából. Mivel ügyesen érvelt, és a fűben lapuló kígyót nem látták, a könyvét az egyház alapműveként fogadták el. A szerző fenntartotta a tantételét a világból való távozása után is, és nem lépett vissza attól, mert megszilárdította azt magában. Az angyalok beszéltek vele, és elmondták neki, hogy ez nem az igazság, hanem merő elmésség ékesszólással fűszerezve, és hogy az igazság pedig az, hogy az embernek kerülnie kell a rosszat és jót kell tennie, mintha magától cselekedné, mégis elismerve azt, hogy ez az Úrtól van, és hogy nincs ez előtt hit, és még kevésbé mondható hitnek az a gondolat, amit ő hitnek nevez. És mivel ez ellentétes volt az általa hirdetett tannal, megengedtetett neki, mivel értelmes volt, hogy további kérdéseket tegyen fel arról, hogy vajon adatik-e egy ilyen ismeretlen beáramlás (influx) és belső munka, mely el van választva az ember külső tevékenységétől. Látható volt, amint az elméjét erőltetve, gondolatokba merülve mindenféle utakon kóborol, mindvégig abban a meggyőződésben, hogy az ember másként nem születhet ujjá és nem menthető meg. De valahányszor az út végére jutott, megnyílt a szeme, és látta, hogy elkalandozott (elkóborolt, wandering), és be is ismerte ezt minden körülötte állónak. Láttam őt így vagy két évig tévelyegni, és az útja végén bevallani, hogy nem adatik ilyesfajta beáramlás, hacsak a gonosz, ami a belső emberben van, el nem távolíttatik, amely a gonoszságok, mint bűnök kerülésében van, ami mintha saját magából jönne, és hallottam, amint hosszasan ecseteli, hogy mindazok, akik megerősítették magukat ebben az eretnekségben, el fogják veszteni az eszüket a saját intelligenciájuk iránt érzett kevélységből eredően.

47\. Beszéltem Melancthonnal, és rákérdeztem az állapotára, de nem akart rá válaszolni. Ezért másoknál kérdezősködtem a sorsa felől, melyről ez derült ki: felváltva hol rács mögött, egy sziklaüregben, hol pedig a pokolban van, és amikor az üregében van, úgy tűnik, mintha a hideg miatt egy medvebőr ruhába lenne burkolózva, és az ottani szenny miatt nem ereszt be oda látogatókat a világból, akik szeretnék őt felkeresni a hírneve miatt. Ő még mindig az egyedüli hitről beszél (faith alone- egyedül hitből való megigazulásról), melynek megalapozásáért a világban mindenkinél többet tett.

A hollandok a szellemvilágban

48\. Fentebb (20. sz.) említettem, hogy azok a keresztények, akik az Igét olvassák és az Urat imádják, az egész szellemvilág minden népének és ember seregletének a közepén vannak, mert a legnagyobb szellemi fény náluk van, és a fény kisugárzik és így egy központot alkot minden körülötte valónál, még a legszélső határon levőnél is, és azt megvilágítja, aszerint, ahogy azt leírtam az Új Jeruzsálem Tanaiban a Szentírással kapcsolatban (104-113. sz.). Ebben a középpontban, a Református keresztények között van felosztva a hely, az Úrtól származó szellemi fény felfogása szerint, és mivel az angoloknál ez a fény az értelmi részben tárolódik, ők vannak e középpont legbelső részében, és mivel a hollandok azok, akik ezt a fényt eginkább a természeti fénnyel kapcsolatosnak tartják, és ezért nincs ott olyan világító fényesség közöttük, hanem helyette valami homályos, ami a szellemi fényből származó ésszerűséget fogadja be és ugyanakkor a szellemi melegséget is. Ezek, a középső keresztény területen kaptak hajlékokat keleten és délen. Keleten azok, akik képesek felfogni a szellemi melegséget, mely bennük a felebaráti szeretet, és délen azok, akik képesek felfogni a szellemi fényt, mely bennük a hit. A Menny és Pokol c. írásból kitűnik (sz. 141–153), hogy a szellemvilágban a lakónegyedek nem olyanok, mint a természeti világban a lakónegyedek, és a lakónegyedekben lévő hajlékok a hit és a szeretet befogadása szerinti hajlékok, és hogy azok, akik a szeretetben és a felebaráti kegyességben jeleskednek, keleten élnek, míg akik az értelemben és a hitben magaslanak ki, azok a délen. Más oka is van annak, hogy ezekben a lakókerületekben élnek a keresztény terület közepén. Még pedig az, hogy a végső szeretetük a kereskedelem, és alárendelt, közvetítő (használati) szerepben a pénz szeretete, és e szeretet szellemi. De ott, ahol a pénz a végső szeretet, és a kereskedelem szeretete van az alárendelt, közvetítő szerepben, a szeretet természeti, és a kapzsiság része. A hollandok mindenkit felülmúlnak a fent említett szellemi szeretetben, mely magában tekintve az általános jó, melyben és melyből származik az ország java.

49\. A hollandok mindenkinél inkább ragaszkodnak hitelveikhez, nem szakíthatók el attól, és ha meggyőzik őket arról, hogy egyik-másik nem egyezik, még akkor sem vallják be, hanem megfordulnak, és mozdulatlanul maradnak. Így eltávolodtak az igazság belső megérzésétől, ezért az értelmüket engedelmesség alá vetik a szellemi dolgokban. Mivel ilyenek, másoktól eléggé eltérő módon, amikor a szellemvilágba belépnek a halál után, felkészíttetnek a menny szellemiének befogadására, mely az Isteni igazság. Nem taníttatnak, mert nem fogadják be, hanem leírják nekik, hogy milyen a menny, és azután megadatik nekik, hogy oda felemelkedjenek és lássák, és akkor amivel csak megegyezik a szellemiségük, az beléjük ivódik, mely miután megtörtént, leküldetnek, és a menny utáni vágyakozással telve visszatérnek a társaikhoz. Hogy az Isten egy személy és egylényegű, valamint azt az igazságot, hogy ez az Isten az Úr, és hogy Őbenne van a háromság, továbbá azt az igazságot, hogy, ha csak a tudás és beszéd tárgya a hit és a könyörületesség, akkor haszontalan a hit és a könyörületesség élete szempontjából, és hogy a hitet és a könyörületességet az Úr adja, akkor, mikor a gonoszságokat, mint bűnt kerülik- ha nem veszik be ezeket az igazságokat, amikre megtaníttatnak, hanem elfordulnak tőlük, és továbbra is azt gondolják, hogy az Isten három személyben létezik, a vallásról pedig azt úgy vélekednek, hogy csupán a gondolkodásról szól az egész; akkor nyomorúságba hanyatlanak, kereskedelmi ügyeiket elveszik tőlük, míg végül egészen a végletekig jutnak. Azután odavezetik őket azokhoz, akik mindenben bővölködnek, akiknek virágzik az üzlete, és mikor ott vannak, a gondolat a mennyből beléjük árad, amiből megtudják, hogy ők milyenek és ugyanakkor gondolatok ébrednek e személyekről való hitükről az Úrra vonatkozóan, és életükkel kapcsolatban arról, hogy elkerülik a gonoszt, mint bűnt. Egy kis ideig kérdezősködnek, és érzik, hogy összhang van a saját gondolataikkal és észrevételeikkel. Ez ismételten, többször megtörténik. Végül már maguktól gondolják úgy, hogy a nyomorúságukból való megszabadulás érdekében hinniük kell, és tenniük is ugyanazt. Azután, mikor megkapták ezt a hitet, és élik a könyörületesség életét, bővölködő és boldog élet adatik nekik. Ily módon, azok akik a világban közülük a könyörületesség életét élték valamiféle módon, saját magukat igazítják helyre, és nem mások teszik azt, és (így) felkészíttetnek a mennyre. Ezután még a többieknél is állhatatosabbá válnak, így hűségeseknek (constancies) hívatnak, és nem hagyják magukat eltévelyíteni semmiféle magyarázkodás, félrevezetés avagy ködösítés által, amikkel a szofista bölcselkedők hozakodnak elő, vagy valami lehetetlen nézet által, ami csupán szentesítésből ered.

50\. A hollandokat könnyű megkülönböztetni a többiektől, akik a szellemvilágban vannak, mert olyan ruházatban jelennek meg, mint amilyet a természeti világban hordanak, annyi különbséggel, hogy azok fénylőbb ruhákban vannak, akik a hitet és ama szellemi életet megkapták.Hasonló öltözetben jelennek meg, mert változatlanul megmaradnak a vallási elveikben, és a szellemvilágban mindenki a vallási meggyőződése szerint visel ruházatot. Ennélfogva, akik az Isteni igazságban vannak, finom szövésű és fehér színű vászonból készült ruhát viselnek.

51\. Azok a városok, ahol a hollandok laknak, különös figyelemmel őriztetnek. Minden utcájuk fedett, és az utcákon kapuk vannak, annak érdekében, hogy ne lehessen belátni oda a környező sziklákról és magaslatokról. Ez a bennük rejtőző óvatosságból fakad, hogy eltitkolják a terveiket, mert ezek a dolgok a szellemvilágban már ránézésre is nyilvánvalóak. Ha valaki azzal a céllal megy be egy városba, hogy kifigyelje annak állapotát, azt, mikor elhagyná a várost, az utcák bezárt kapuihoz vezetik, több kapuhoz is oda-vissza, és ettől rendkívül kifárad, ezután eleresztik. Ezt azért csinálják, hogy ne jöjjön vissza.

Azok az asszonyok, akik a férjükön akarnak uralkodni, a város szélén laknak, és csak akkor találkoznak velük, ha hivatalosan meghívják őket, és akkor a férjek bevezetik őket azokba a házakba, ahol a házastársak élnek anélkül, hogy uralkodna egyik a másikon, és megmutatják nekik, hogy milyen tiszta és rendes a házuk, és milyen örömteli életet élnek, és hogy ez a kölcsönös és összekötő (conjugial) szeretet eredménye. Azok, akik készségesen állnak hozzá, és ez megérinti őket, azok abbahagyják a másik leuralását és együtt élnek. Ezek a központhoz közelebbi házat kapnak, és angyaloknak hívják őket. Ennek oka, hogy az összekötő szeretet az a mennyei szeretet, amiben nincs leuralás.

52- Az eredeti műben nincs 52. pont (a megjegyzés az angol fordításból származik).

53.79 Az utolsó ítélet napjaiban sok ezer embert láttam ebből a népből, akiket kivetettek a városokból, falvakból és a környező országokból. Ezek azok voltak, akik, amíg a világban voltak, nem csináltak semmi jót a vallásból vagy a lelkiismeretből eredően, hanem csak számításból és a jó hírnév kedvéért. Ezek őszintének tűnhetnek az előnyök miatt, mert az ilyenek, amint a hírnév és az előny kilátása eltűnik, mint ahogy ez a szellemvilágban meg is történik, belerohannak mindenféle borzadályba, és mikor a mezőkön vannak és a városokon kívül, mindenkit kirabolnak, aki csak az útjukba akad. Láttam, amint bevetik őket a keleti rész alatt húzódó tüzes szakadékba, és a déli rész alatt elterülő sötét üregbe. A levettetésüket 1757 január 9-én láttam. Csak azok maradtak, akik vallásosak voltak és a hitükből eredt a lelkiismeretük.

54\. Beszéltem Kálvinnal is, igaz, hogy csak egyetlen alkalommal. Egy mennyei társaságban volt, mely szemben jelent meg, a fej felett, és azt mondta, hogy nem ért egyet Lutherrel és Melancthonnal az egyedül hitből való megigazulásban, mert a munkálkodás olyan sokszor meg van említve az Igében, és az, hogy tegyük azokat, parancsolva van, és ezért a hitnek és a munkálkodásnak össze kéne kapcsolódnia. Ennek a társaságnak a vezetőjétől hallottam, hogy a társasága Kálvint befogadta, mert egyenes volt és nem okozott zavart.

55\. Hogy Luther sorsa mi lett, arról máshol lesz szó, mert gyakran láttam és hallottam őt. Itt csak annyit mondanék el, hogy sokszor szerette volna visszavonni az egyedül hitből való (megigazulásról szóló) tanításait, de hasztalan; és hogy ezért még mindig a szellemek világában van, mely a menny és a pokol között terül el, ahol néha nagyon kemény dolgokat kell kiállnia.

A római katolikusok a szellemvilágban

56\. A római katolikusok és az utolsó ítéletük az Utolsó Ítélet c. kis műben került leírásra (53-64 sz.). A római katolikusok a szellemvilágban a reformátusok körül jelennek meg, és egy bizonyos távolság választja el őket egymástól, melyet nem léphetnek át. Mindazonáltal azok, akik a Jezsuiták rendjének tagjai, titkos (clandestine-tiltott, alattomos) praktikákkal kapcsolatot hoztak létre a maguk számára, és ismeretlen ösvényeken küldötteket is útnak bocsátottak azzal a céllal, hogy megrontsák őket. De lelepleződtek, és miután megbüntették őket, vissza lettek küldve a maguk társaságukba, vagy pedig a pokolba vettettek.

57\. Az utolsó ítélet után az állapotuk megváltozott, már nem engedték meg nekik, hogy összejöjjön a társaságuk, mint annak előtte, hanem utak lettek kijelölve minden szeretetnek, jónak és rossznak egyaránt, melyekre azonnal ráléptek a világból érkezők, és az a szeretetüknek megfelelő társaságba vezette őket. Így a gonoszokat elvezetik egy olyan társaságba, ami a pokollal van összekapcsolódva, míg a jókat egy olyan társaságba viszik, ami a mennyel van összekapcsolódva, tehát megelőzik azt, hogy ne alkothassanak mesterséges mennyet maguknak, mint azt korábban tették.

Számtalan ilyen társaság található a szellemvilágban (mely a menny és a pokol között van félúton), és annyi féle van belőlük, ahány fajtája a jó és a gonosz iránti vonzalmaknak. És mindeközben, mielőtt a szellemek felemeltetnének a mennybe, vagy alávettetnének a pokolba, szellemi kapcsolatban vannak a világban élő emberekkel, mert azok is a menny és a pokol között vannak.

58\. Mindazok a római katolikusok, akik nem voltak teljesen bálványimádók, és azok, akik a saját vallásos meggyőződésükből őszinte szívvel jót cselekedtek, továbbá az Úrra tekintettek, azok olyan társaságokba vezettettek, amelyeket a reformátusok határvidékein alapítottak, és ott oktatták őket, olvasva az Igét, és az Úr prédikált nekik, és azok, akik magukba fogadták az igazságot és alkalmazták az életükben a mennybe emeltettek és angyalokká lettek. Sok ilyen társaság van mindegyik negyedben, és ezeket miden oldalról őrzik az árulástól és a szerzetesek alattomos praktikáitól és Babilon befolyásától. Továbbá, az összes gyermekük a mennybe kerül, mert az angyalok által és az Úr vezetése alatt taníttatnak, és így semmit sem tudnak a szüleik felekezetének hamisságaiból.

59\. Mindenkit, aki a földről a szellemvilágba érkezik, először megtartják az általa vallott hitvallásban és az országának felekezetében, így a római katolikusokat is. Ez okból mindig van nekik egy, a feléjük helyezett főpapot jelképező személy, akit ugyanúgy rajongva és ceremóniák közepette tisztelnek (adore) mint e világon. Ritkán van, hogy valamelyik evilági pápa szerepel főpapként odaát. Mégis, az aki húsz évvel ezelőtt pápa volt Rómában (80) az lett kijelölve a római katolikusok fölé, mert szívén viselte azt, hogy az Ige szentebb annál, mint ahogyan azt hiszik, és hogy az Urat imádni kell. De miután a pápai székben ült pár évig, lemondott, és átment a református keresztényekhez, és most is közöttük van, ahol boldog életet él. Megadatott nekem, hogy beszéljek vele, és elmondta, hogy ő egyedül az Urat imádta, mert ő az Isten, akinek hatalma van mennyen és földön, és hogy a szentekhez való könyörgés és a miséik is elpazarolt idő, és mikor a világban volt, szándékában állt megújítani azt az egyházat, de az általa felsorolt okok miatt azt lehetetlennek találta. Amikor a római katolikusok nagy északi városa eltöröltetett az utolsó ítélet napján, láttam őt, amint kihozzák onnan egy nyoszolyán, és biztonságos helyre viszik. Az utódjával viszont egészen más történt.

60\. Itt megengedték, hogy beszámoljak egy emlékezetre méltó dologról. Megadatott, hogy beszéljek XIV. Lajossal, a jelenleg uralkodó francia király nagyapjával, aki, míg a világon volt, az Urat imádta, olvasta az Igét, és a Pápát csak mint az egyház legfőbb méltóságát ismerte el, ennek következtében nagy méltóságnak örvend a szellemvilágban, és a francia nép legjobb társaságának uralkodója. Egyszer láttam őt leszállni egy létrán, és miután leért, hallottam, amint azt mondja, hogy úgy tűnt neki, mintha Versailles-ben lenne, és akkor csend lett mintegy fél órára; ami után kijelentette, hogy a Francia királlyal beszélt, az unokájával, az Egyszülöttről kiadott pápai bulláról (Unigenitus). Azt tanácsolta neki, hogy álljon el korábbi szándékától, és ne fogadja el, mert rossz hatással lesz a francia népre. Azt mondta, hogy mélyen elültette benne ezt a gondolatot. Ez az 1759. évben történt, december 13-án, este nyolc óra körül (ez 1763-ban lett kiadva- az angol fordító megjegyzése).

A római katolikus szentek a szellemvilágban

61\. Ismeretes, hogy az emberben öröklött, avagy eredendő bűn van a szüleitől, de hogy ez mit tartalmaz, azt kevesen tudják. Ez a következőket tartalmazza: az uralkodás szeretetét, ami olyan, hogy amennyire szabadjára eresztik, annyira tör elő, ami odáig mehet, hogy akár a mindenség feletti uralomra is kedve támad, végül pedig már arra vágyik, hogy Istenként fohászkodjanak hozzá és imádják. Ez a szeretet a kígyó, aki becsapta Ádámot és Évát, mert azt mondta az asszonynak: Hanem tudja az Isten, hogy a mely napon ejéndetek abból, megnyilatkoznak a ti szemeitek, és olyanok lésztek mint az Isten: jónak és gonosznak tudói. (I Móz 5). Tehát amennyire fékevesztetten rohan az ember a szeretete felé, annyira fordítja el magát Istentől, és fordul saját maga irányába, és végül ateistává (istentagadóvá) válik, és akkor az Isteni igazságok, amelyek az Igében vannak, eszközül szolgálhatnak, de mivel a cél az uralkodás, az eszközök csak úgy vannak a szívben, mint amiket ő fel tud használni. Ez az oka annak, hogy a pokolban vannak azok, akik az uralkodás szeretetének középső ill. a legfelső fokán állnak. Mert ott az a szeretet az ördög. A pokolban vannak némelyek, akiknek a természete olyan, hogy nem bírják elviselni, ha Istenről beszélnek.

62\. A pápa nemzetéből azokban van ilyesféle szeretet, akiknek az uralkodása az uralkodás élvezetének tomboló mámorából alakult ki, és megvetették az Igét, hogy helyette a pápai diktátumokat részesítették előnyben. Ezek a külsőjükben teljesen elpusztultak, míg többé már semmit sem tudtak az egyházról, és levettettek a pokolba, ahol ördögökké váltak. Van egy bizonyos elkülönített pokol azoknak, akik azt akarják, hogy istenként esedezzenek hozzájuk, ahol olyan a képzelgésük, hogy nem azt látják, ami van, hanem azt, ami nincs. Olyasféle hagymázos álomban élnek, mint azok az emberek, akik lázas betegségben szenvednek, így látnak nem létező dolgokat lebegni a levegőben, a szobájukban, meg az ágy takaróján. E gonoszak legrosszabb fajtáját jelenti ez a rész:

A kígyó feje, melyre az asszony Magva rátapos, az pedig annak sarkát mardossa. (I. Móz 3:15). Az asszony Magva az Úr, az Ő „sarka” pedig az Isteni tevékenység a legvégsőkben, mely az Igében a betű szerinti értelemben van leírva.

63\. Mivel az emberben örökletesen benne van az uralkodási vágy, amint lazul a gyeplő, egyre többet és többet akar, végül pedig minden felett akar uralkodni, és mivel az uralkodás szeretetének legfelsőbb szintje az, ha Istenként tekintenek rá és imádják, ezért mindazok, akiket a pápai bullák szentté avattak, elvitettek a többiek szeme elől és el lettek rejtve, és megfosztották őket az imádóikkal való kommunikáció minden lehetőségétől. Ezt azért csinálták, nehogy a gonoszság legrosszabb gyökere megeredjen bennük, (mert így) belerohannának azokba a hagymázos képzelgésekbe, melyek az említett poklot uralják. Ebben a lázálomszerű állapotban vannak azok, akik, míg a világban éltek, mohón sóvárogtak, hogy a haláluk után szentté avassák őket, hogy aztán az emberek hozzájuk könyörögjenek imáikkal.

64\. Sokan a pápa népéből – elsősorban a szerzetesek – amikor a szellemvilágba érkeznek, keresik a szenteket, mindegyik a maga rendjének a szentjét, de nem találják őket, és ezen csodálkoznak. De azután a többiektől felvilágosítást kapnak, hogy azok a mennyben vagy a pokolban lévők közé vegyültek, mindegyik a maga világi életének megfelelően, és bárhol is legyenek, semmit sem tudnak a hozzájuk intézett imákról meg fohászokról, és azok, akik tudják ezt és imádtatni akarják magukat, ott vannak abban a elzárt és hagymázos pokolban. A szentek imádása a mennyben olyan irtózatot vált ki, hogy amikor csak hallják azt, elborzadnak. Mert amilyen mértékben imádkoznak egy emberhez, az ima annyira nem jut el az Úrhoz, mert így nem egyedül őt\* imádják, és ha nem egyedül az Urat imádják, különbséget tesznek, ami megszakítja az összeköttetést és az abból kiáradó életörömöt.

(\*az angol fordításban is kis kezdőbetűvel szerepel).

65\. Azért, hogy másoknak is elmondhassam, megtudhattam, hogy miféle emberek a katolikus szentek, kiknek száma oly sok, hogy közelíti a százat. Akik tudnak a szentté avatásukról az alsóbb földekől lettek felhozva. A nagyobb részük mögüle emelkedett fel, és csak egy kevés az elülső részen. Egyikükkel beszéltem, akiről azt mondták, hogy ő volt Xavier. Míg beszélt velem, eléggé eszetlennek tűnt, bár képes volt arra, hogy elmondja, hogy az ő helyén, ahol őt elzárva tartják, ő nem ilyen, de valahányszor arra gondol, hogy ő egy szent, elmegy az esze. A mögötte lévők felől egy mormolás-félét lehetett hallani.

66\. Ez másként van azokkal az úgynevezett szentekkel, akik a mennyben vannak; ők mit sem tudnak arról, hogy mit művelnek a földön, és nem is beszéltem velük, nehogy bármiféle sejtelem ébredjen bennük. Csak egyetlen egyszer Mária, az Úr anyja haladt el arra, és tűnt fel odafenn fehér öltözetben, és akkor egy rövid időre megállva elmondta, hogy ő az Úr anyja volt, és ő valóban tőle született, de ő\* (\*az Úr) Istenné vált, és minden tőle származó emberit levetett magáról, és ezért most őt az ő Isteneként imádja, és húzódozik attól, hogy őt valaki az ő fiának nevezze, mert benne\* (\*az Úrban) minden Isteni.

67\. Itt hozzáfűzöm még az alábbi a beszámolót. Egy bizonyos nő, ragyogó öltözetben és „szent-szerű” megjelenéssel, alkalmakként feltűnik közép magasságban a Párizsiaknak, akik egy társaságban vannak a szellemvilágban, és azt mondja, hogy ő Genovéva. De amint némelyikük elkezdené őt imádni, a külleme megváltozik, és a ruházata is, és olyan lesz, mint egy átlagos nő, és megfeddi őket, hogy egy nőt akartak imádni, aki a társaihoz hasonlóan nem más, mint egy szolgálóleány, és csodálkozik azon, hogy az embereket a világban ilyen semmiségekkel törödnek. Az angyalok elmondták, hogy azért jelenik meg, hogy ott elválassza azokat akik embert imádnak azoktól, akik az Urat imádják.

9 A mohamedánok és Mohamed a szellemvilágban

68\. A mohamedánok a szellemvilágban a római katolikusok mögött, nyugaton jelennek meg, és mintegy körbeveszik őket. A fő oka annak, hogy így jelennek meg az, hogy az Urat, a legnagyobb prófétának, Isten fiának, minden felett bölcsnek ismerik el, aki azért küldetett a világba, hogy tanítsa az embereket.

Abban a világban mindenki egy bizonyos távolságra lakik a Keresztyén központi területtől, ahol a reformátusok vannak, az Úrban és az egy Istenben való hitvallása szerint, mert ez a hitvallás összeköti az elméket a mennyel, és meghatározza a távolságot kelettől, mely fölött az Úr van. Azoknak, akiknek a gonosz élet révén hiányzik a szívükből ez a hitvallás, az alatta levő poklokban vannak.

69\. Mivel a vallás teszi ki az ember legbelső részét, és az összes többi a legbelsőbb részből ered, és mivel Mohamed erősen kapcsolódik a vallásukhoz, ezért a szemük elé van helyezve mindig egy Mohamed. Annak érdekében, hogy tekintetüket kelet felé fordítsák, mely felett az Úr van, ezért a keresztény központi terület alá (beneath in) helyezték őket. Nem az a Mohamed van ott, aki írta a Koránt, hanem valaki más, aki az ő szerepét tölti be, és nem is mindig ugyanaz a személy, mert ezt változtatják.

Egyszer volt egy szász, akit elfogtak az algírok, és mohamedán lett; és ő, mint aki keresztyén is volt, indíttatást érzett, hogy beszéljen nekik az Úrról, hogy ő nem József fia volt, ahogyan azt a világban hiszik, hanem magának az Istennek a fia. Ezáltal beléjük ültette az Úr személyének egységére és az Atyával való lényegi összetartozásra (essence) vonatkozó gondolatot. Ezt a Mohamedet később aztán mások követték, akiket arra ösztönöztek, hogy ugyanazt jelentsék ki. Ezáltal sokuk csatlakozott az igaz keresztyén hithez az Úrban. Azok, akik nem csatlakoztak, egy társaságba vitettek kelethez közelebb, ahol megengedték nekik, hogy a mennyből kommunikáljanak velük, ahova azután felemeltettek.

Azon a helyen, ahol annak a Mohamednek a széke áll, egy olyan tűz jelenik meg, mint egy fáklya, hogy ő megismerhető lehessen, de láthatatlan mindenki számára, kivéve a mohamedánokat.

70\. Mohamed maga, aki írta a Koránt, nem látható napjainkban. Elmondták nekem, hogy korábban ő ült a főhelyen a mohamedánok között, de mivel basáskodni akart mindenen ami a vallásához tartozik, mint egy Isten, levetették a székéből, mely az övé volt a római katolikusok alatti részen, és lefelé küldték, jobbra, dél közelébe. Egy alkalommal néhány mohamedán társaság, rosszakarattal felbuzdulva Istennek akarta kikiáltani Mohamedet. Hogy legyőzzék a lázadást, Mohamedet felemelték a mélyből, és megmutatták nekik, és akkor én is láttam őt. Olyannak tűnt, mint a testies (corporeal) szellemek, akiknek nincs belső érzékelésük. Az arca feketének tűnt, és csak annyit lehetett hallani, hogy ezeket a szavakat mondja: „én vagyok a ti Mohamedetek”, és azzal lesüllyedt, úgyszólván visszatért az ő helyére.

71\. Ami a vallásukat illeti, az meg van engedve nekik, úgy, ahogy van, mert az összhangban van a keleti emberek hajlamával, és épp ezért, oly sok királyságban be is fogadták. Továbbá azért (is) mert ugyanebben az időben a tízparancsolatban foglalt elveket a Vallás fontos részévé tette, és volt valami benne, ami az Igéből származott, és főként azért, mert elismerte az Urat, mint Isten fiát, és mint mindenek felett való bölcset. És még ezen felül sok nép közül a bálványimádókat is kiűzte. Az, hogy Mohamed nem vált követői számára a mélyebb, bensőbb vallás megnyitásának eszközévé, annak az oka a többnejűség, mely tisztátalanságot lehel ki a menny felé, mert a férj egy nővel kötött házassága megfelelésben van az Úr és az Egyház házasságával.

72\. Sokan közülük könnyen befogadják az igazságot, és látják az méltányosságot az elméleti dolgokban, ahogyan lehetőségem volt ezt megfigyelni a szellemvilágban a velük folytatott beszélgetésekből. Beszéltem velük az egy Istenben való hitről, a feltámadásról és a házasságról. Az egyistenhitről azt mondták, hogy nem értik a keresztényeket, mikor a szentháromságról beszélnek és azt mondják, hogy három személy van, és hogy mindegyik személy Isten, és mégis azt mondják, hogy Isten egy. De azt válaszoltam, hogy az angyalok a mennyben, akik a keresztényekből lettek, nem így beszélnek, hanem azt mondják, hogy Isten egy, lényegét és személyét tekintve, és akiben hármasság van, és hogy az emberek a földön ezt a hármasságot hívják három személynek; és hogy ez a hármasság az Úrban van. Ennek alátámasztására felolvastam nekik Máté és Lukács evangéliumából mindazokat a részeket, ahol le van írva az Úr fogantatása az Istentől, az Atyától, és azokat a verseket is, melyekben ahol ő maga tanítja, hogy ő és az Atya egyek. Ezt hallva felismerték, és kimondták, hogy ezek szerint Isteni tulajdonság (essence) van benne. A feltámadásról azt mondták, hogy nem értik a keresztyéneket, mikor az ember halál utáni állapotáról beszélnek, úgy mutatva be a lelket, mintha szél vagy levegő lenne, és így megfosztva minden boldogságtól (élvezettől) mielőtt újra egyesülne a testtel az utolsó ítélet napján. De erre azt válaszoltam, hogy csak egyesek beszélnek így közülük, ám ők nem azok közé tartoznak, akik hisznek a halál utáni mennybemenetelben, és hogy beszélnek az angyalokkal, és a menny boldogságban részesülnek, amit ők evilági örömnek gondolnak, és nem másnak, bár arról nem beszélnek. Elmondtam nekik, hogy e napokban a halál utáni állapot sok részletét feltárták előttük, melyeket nem tudtak korábban.

A házasságról sokat beszélgettem velük, és többek között elmondtam nekik, hogy a hitvesi (conjugial) szeretet egy mennyei szeretet, ami csak két ember között létezhet. A több feleséggel való egyesülés (conjunction) nem engedi be annak a szeretetnek a mennyei voltát. Hallották az érvemet és érezték annak igazságosságát, mint azt is, hogy a többnejűség megengedtetett nekik, mert keletiek, akik egy ilyen engedmény nélkül a tisztátalan házasságtöréstől még inkább égnének, mint az európaiak, és elvesznének.

10 Az afrikaiak és a pogányok a szellemvilágban

73\. A pogányok, akik semmit sem tudnak az Úrról, azok körül jelennek meg, akik tudnak róla, tehát pont ők azok, és nem mások, akik a külső kört alkotják; ők, akik teljességgel bálványimádók, és a napot meg a holdat imádták. De azok, akik egy Istent ismernek el, és olyan tanokat követnek, amilyen a tízparancsolat, vallásuk és életük részeként, egy magasabb területen láthatók, és így közvetlenebbül kommunikálhatnak a belső részben lévő keresztyénekkel, mert az eszmecseréjüket (communication) nem gátolják le a mohamedánok és a római katolikusok. A pogányok között szintén különbséget tesznek annak a képességüknek ill. hajlamuknak a mértéke szerint, hogy mennyire képesek befogadni az Úrtól a mennyeken át áradó fényt. Mert vannak olyanok közöttük, akik inkább belsőbbek, és némelyik inkább külsőbb, és ezek a változatok nem a születési helyük miatt alakulnak ki, hanem a vallásuktól függenek. Az afrikaiak a többihez képest sokkal belsőbbek.

74\. Mindenki, aki elismeri és imádja Istent, a mindenség teremtőét, az emberként képzeli el Őt. Azt mondták, hogy Istenről senki másnak nem lehet másféle elképzelése. Néhányuknak az az elképzelése, hogy ő olyan, mint valami felhő. Amikor ezt hallják, megkérdezik őket, hogy szerintük hova tartoznak. Erre azt felelik, hogy a keresztyének közé. De azok meg elutasítják ezt. Pedig, válaszolták nekik, a keresztyének vélekednek így, ugyanis az Istent az Ige szellemnek nevezi, és a szellemekkel kapcsolatban az a nézet alakult ki, hogy olyanok, mint egy felhőfoszlány, mit sem tudva arról, hogy minden szellem és angyal ember. Sőt, még ha fel is fedik előttük, és a szemük elé tárul az, hogy milyen a szellemi és a természeti gondolkozásuk, még akkor is az tapasztalható, hogy nem olyanok, mint akik belsőleg elismerik az Urat a menny és a föld Istenének.

Hallottam egy keresztyén presbitert, amint azt mondja, hogy senkinek sem lehet elképzelése az Isteni emberről. Láttam őt, amint körbevezetik mindenféle pogányok között, fokozatosan minél belsőbbek és belsőbbek közé, és tőlük az ő mennyükbe, végül a keresztyén mennybe, és minden belső érzékelésüket az Istenre vonatkozóan a tudomására hozták. Ekkor rájött, hogy azok elgondolása Istenről nem egyéb, mint elgondolásuk egy emberről, ami ugyanaz, mint az elképzelés az Isteni emberről.

75\. Van számos társaság a pogányok között, különösen az afrikaiak között, akik amint az angyalok megismertetik velük az Urat, azt mondják, hogy nem is lehet másként, mint hogy az Istennek, a mindenség teremtőjének meg kellett jelennie a világban, mert ő teremtette őket és szereti őket, és hogy az emberi formában való megjelenésnek az emberi szemek számára láthatóan kellett bekövetkeznie. Mikor azt mondták, hogy ő nem úgy jelent meg, ahogy az angyalok szoktak megjelenni, hanem megszületett emberként, és így vált láthatóvá, akkor kis ideig tétováztak, majd megkérdezték, hogy emberi apától született-e, és mikor azt hallották, hogy a mindenség Istenétől fogantatott, és egy szűztől született, akkor azt mondták, hogy így benne magában megvolt az Isteni lényeg, mely, mivel végtelen, és az élet maga, ezért nem volt olyan ember, mint a többi. Ezután tájékoztatták őket az angyalok arról, hogy külsőleg ő amikor a világban élt, olyan volt, mint bármely más ember, majd az ő Isteni lényege, ami önmagában végtelen és maga az élet, elvetette magától a véges természetet és az anyjától származó életet, és az ő emberiét, ami a világban fogant és született meg így tette Istenivé. Az afrikaiak megértették és elfogadták ezeket a dolgokat, mert belsőbben és szellemibb módon gondolkoztak, mint a többiek.

76\. Ilyen az afrikaiak jelleme, mégpedig a világban is, ahol napjainkban egy kinyilatkoztatás van feléjük, amely a központi résznél kezdődik és terjed körkörösen, de nem éri el a tengereket. Elismerik az Urunkat, mint a menny és a föld Istenét, és kinevetik a szerzeteseket, akik arrafelé járnak, hogy felkeressék őket, és nevetnek azokon a keresztyéneken is, akik a háromszoros istenségről beszélnek, és az olyan megváltásról, ami csak merő elmélkedésből áll, mondván, hogy nincs olyan ember, aki úgy imádkozhatna, hogy közben nem a hite (vallása) szerint él, és hogy ha bárki ezt tenné, ostobává és gonosszá válna, mert akkor semmit nem kapna a mennyből. Az eszes és leleményes módon elkövetett gonoszságokat is ostobaságnak tartják, mert ezekben nem élet van, hanem halál. Hallottam, amint az angyalok örvendeztek ennek kinyilatkoztatásán, mert ennek révén lehetőségük nyílt kommunikálni a racionális emberi értelemmel, mely ezidáig zárva volt a hit dolgait övező vakság miatt. Azt mondták nekem a mennyből, hogy azokat az igazságokat, amik kiadásra kerültek a „Tanítás az Új Jeruzsálem számára az Úrról”, a „Tanítás az Új Jeruzsálem számára a Szentírásról” és a „Tanítás az Életről az Új Jeruzsálem számára” c. könyvekben, annak az országnak a lakosai szóban megkapták az angyali szellemektől.

77\. Mikor beszéltem afrikaiakkal a szellemvilágban, csíkos lenvászon ruhákban jelentek meg. Azt mondták, ez az öltözet összhangban van velük, és hogy az asszonyaiknak is csíkos ruhája van, de selyemből. Kisgyermekeikről is beszámoltak, akikről elmondták, hogy gyakran kérnek a dajkáiktól ételt, mert, mint mondják, éhesek, és amikor eléjük teszik az ételt, leellenőrzik és megízlelik, hogy az megfelel-e nekik, és esznek, de csak keveset, melyből egyértelmű, hogy a szellemi éhség (mely a valódi igazságok iránti vágyódás) okozza ezt, mert ez egy megfelelés. Mikor az afrikaiak meg akarták tudni, milyen típusú a vonzalmuk és érzékelésük az igaz iránt, kivonták a kardjukat, és ha fénylett, abból tudták, hogy a valódi igazságokban vannak, annak mértéke szerint, hogy mennyire fénylik. Ez is megfelelésből eredt. A házasságról azt mondták, hogy valóban megengedtetett nekik törvény szerint, hogy több feleségük legyen, de mégis inkább egyet vesznek el, mert a valódi házassági szeretet nem osztható szét, és ha mégis szétosztják, annak lényege (ami mennyei) elvész, és külsőségessé és élvhajhásszá válik, és rövid időn belül ellaposodik, varázsa elvész, végül pedig, mikor kialszik benne a tűz, utálatos lesz. De a valódi mennyei házassági szeretet, mely belső, és legkisebb mértékben sem a kéjvágyból ered, örökké megmarad, és hatása (varázsa, potency) egyre növekszik, s ezzel együtt a boldogság is.

78\. Az európai idegeneket, mint mondták, nem szívesen látják, és amikor ezek betolakodnak az országukba (és itt főleg a szerzetesekre gondolnak), megkérdezik őket, mit tudnak, és amikor beszámolnak a vallásos meggyőződésüknek bármely részletéről, haszontalanságnak nevezik azokat, ami sérti őket (sérti a fülüket v. igazságérzetüket, offend their very ears). Akkor elküldik őket az útból, hogy inkább dolgozzanak, mert így végre talán valami hasznosat csinálnak. Mikor ezek megtagadják a munkát, eladják őket rabszolgának, akik felől a törvényük megengedi, hogy megfenyítsék őket, amikor csak akarják, és ha nem hajtanak nekik semmi hasznot, eladják őket némi aprópénzért a legalsóbb osztálynak.

11.

A zsidók a szellemvilágban

79\. Az utolsó ítélet előtt úgy tűnt, hogy a zsidók egy völgyben vannak a szellemvilágban, a keresztények alkotta középpont bal oldalán; de azt követően áthelyezték őket északra, és meg lett nekik tiltva, hogy érintkezzenek a keresztényekkel, kivéve azokkal, akik a városokon kívül vándoroltak. Abban a negyedben két nagy város van, melybe a zsidók a halál után vezettetnek, melyeket az utolsó ítélet előtt Jeruzsálemeknek hívtak, de utána más nevet kaptak, mert az utolsó ítéletet követően a „Jeruzsálem” azt az egyházat jelentette, ahol egyedül az Urat imádják. E városokban megtért zsidók vannak föléjük rendelve, akik intik őket, hogy a Krisztusról ne beszéljenek gúnyosan, és megbüntetik őket, ha mégis ezt teszik. Városaikban az utcák bokáig érő sárban úsznak, házaik mocskosak és bűzlenek, hogy a közelükbe sem lehet menni.

80\. Időnként egy angyal jelenik meg nekik, felettük, közepes magasságban, egy bottal a kezében, és azt a hitet kelti beléjük, hogy ő Mózes, és figyelmezteti őket, hogy forduljanak el attól az őrültségtől, hogy még ott is a Messiást várják, mert Krisztus a Messiás, aki felettük, és minden más ember felett is uralkodik. Elmondja nekik, hogy tudja, hogy ez így van, s amikor még a világban volt, tudomása volt valamiről ővele kapcsolatban. Azt mondja nekik, hogy tudja, hogy ez így van, és azt is, hogy amikor a világban volt, tudott valamit róla (_a ford. megjegyzése_: e részben végig kisbetűkkel van írva az „ő/róla”, „he/him”). Ezt hallva visszavonulnak, de legtöbbjük elfelejti ezt, és csak egy kevesen emlékeznek rá. Azok, akik megőrzik ezt az emlékezetükben, elküldetnek a zsinagógákba, amelyekbe a megtértek járnak, és ott tanítják őket; és mikor megkapták a tanítást, új ruhát kapnak a régi rongyaik helyett, és megajándékozzák őket a Szentírással, mely díszes betűkkel van megírva, valamint egy hajlékkal, ami nem egy olyan csúf városban van. De azok, akik nem fogadják be, levettetnek a pokolba, mely a nagy térségük alatt van, de erdőkbe és sivatagoba is dobhatják őket, ahol egymást útonállóként fosztogatják.

81\. Abban a világban, akárcsak az előbbiben, különféle árukkal üzletelnek, főleg drágakövekkel, melyeket ismeretlen úton-módon a mennyből szereznek, ahol sok a drágakő. Annak oka, hogy drágakövekkel üzletelnek az, hogy az Igét az eredeti nyelvén olvassák, és a betűinek jelentését szentnek tartják, a drágakövek pedig ennek (az Ige betűinek jelentésének) felelnek meg. E megfelelésről még továbbiakat az „Új Jeruzsálem Tana a Szentírásról” c. műben lehet olvasni (42-45). A drágaköveket az északi negyedben az őket körülvevő keresztyéneknek adják el. Van még egy képességük, az, hogy hamisítványokat készítsenek, és előidézzenek egy olyan képzetet, hogy azok valódiak, de azokat, akik így tesznek, súlyosan megbüntetik a kormányzóik.

82\. A zsidók másoknál sokkal tudatlanabbak a szellemvilágban való létüket illetően, és azt hiszik, hogy még mindig a természeti világban vannak. Ennek az az oka, hogy ők teljesen a külsőben lévő emberek, és egyáltalán nem gondolnak a vallásukra a belsőből. Ezért van az is, hogy úgy beszélnek a Messiásról, mint korábban, vagyis hogy ő Dáviddal fog eljönni, és előttük megy ékkövektől ragyogó koronával a fején, bevezetve őket Kánaán földjére, és útközben pálcáját felemelve folyókat szárít ki, ahol ők átalmennek, és a keresztyének, akiket ők maguk között pogányoknak hívnak, megragadják ruháik szegélyét, és alázattal könyörögve kérik az engedélyüket, hogy velük mehessenek, és gazdagoknak kijáró pompával fogadják majd őket, és még a gazdagok is őket szolgálják majd. Mert nem akarják tudni, hogy a „Kánaán földje” az Igében az egyházat jelenti, és „Jeruzsálem” az egyházat a tanok szempontjából, és így a „zsidók” jelentik mindazokat, akik az Úr egyházába fognak tartozni. Hogy a „zsidónak” ez a jelentése az Igében, megtalálható a „Tanítás az Új Jeruzsálem Számára a Szentírásról” c. műben (51. sz.). Amikor megkérdezték őket, hisznek-e abban, hogy ők is bemennek a Kánaánba, azt válaszolták, el fognak menni oda. Amikor azt mondták nekik, hogy az a föld valószínűleg nem tartja el mindannyiukat, azt felelték, hogy majd kiterjesztik. Mikor azt mondták nekik, hogy nem tudják, hol van Betlehem, és ki a Dávid ága, azt mondták, hogy azt Messiásként ismerik, aki el fog jönni. Akkor megkérdezték őket, hogyan lakozhat együtt a Messiás, Jehovah fia azokkal, akik ilyen gonoszak. Azt felelték, hogy nem gonoszak. Erre az a válasz jött, hogy még Mózes is gonosznak nevezi őket (V. Mózes 32), a népek legrosszabjának, mire azt felelték, hogy akkor éppen Mózes dühös volt, mert a halálán volt. De amikor elmondták,hogy ezt Mózes Jehovah parancsára írta le, elhallgattak, és félrevonultak megtanácskozni ezt a dolgot. Mikor azt mondták nekik, hogy egy kánaánitától származnak és Júdának a saját menyével folytatott paráznaságából (I. Móz. 38.), felbőszültek, és azt mondták, hogy elég nekik, hogy Ábrahámtól származnak. Mikor elmondták nekik, hogy az Igének belül egy szellemi értelme van, mely egyedül Krisztusról szól, azt felelték, hogy ez nem így van, hanem az Ige belsejében nincs semmi más, csak arany, sok egyéb dolog mellett.

12\. A Kvékerek a szellemvilágban

83\. Vannak bigott szellemek, akiket a többiektől elkülönítettek, és olyan éles érzékelő képességgel (percepcion), hogy azt hiszik magukról, hogy ők a Szent Lélek. Amikor a kvéker mozgalom kezdetét vette, ezeket a szellemeket előráncigálták, mondjuk úgy, a környező erdőkből, ahol kóboroltak, és sokakat megszálltak, akik elteltek azzal az érzéssel, hogy őket a Szent Lélek vezeti, és mivel érezték magukban a beáramlást, oly teljes mértékben betöltötte őket ez a fajta vallásos meggyőződés, hogy magukat sokkal megvilágosodottabbaknak és szentebbeknek hitték, mint a többieket, és ezért volt az is, hogy nem lehetett őket visszafordítani a vallásuk hitéből. Azok, akik megerősítették magukat ebben, egy hasonló rajongás fogja el őket a halál után is, és elkülöníttetnek többiektől, és elküldik őket a maguk fajtákhoz az erőkbe, ahol messziről olyannak látszanak, mint a vaddisznók. De azokat, akik nem erősítették meg magukat ebben, elválasztják a többitől, és vizsgálati fogságban tartják őket egy sivataghoz hasonló helyen, a déli határ legtávolabbi határvidékén, ahol barlangok vannak a szentélyeik számára.

84\. Miután az előbbi rajongó szellemek eltávolíttattak tőlük, elmúlt a remegés, ami e szellemek révén korábban fogva tartotta a testüket, és most a bal oldalukon éreztek valamilyen mozgást. Megmutatták, hogy az első pillanattól kezdve fokozatosan hatoltak be a legrosszabb dolgokba, míg végül az ő „szentlelkük” parancsára, a leggyalázatosabb dolgokba, melyeket senkinek nem árultak el. Volt egy beszélgetésem a vallásos tanaik megalapítójával és Penn-el, aki azt mondta, hogy nekik nincs közük ezekhez a dolgokhoz. De azokat, akik elkövették ezeket a dolgokat, a haláluk után leküldték egy sötét helyre, ahol a sarokban ülnek, és olyannak tűnnek, mint a koszos olaj. Mivel elutasították a két szentséget, a Vízkeresztséget és az Úrvacsorát, de még olvassák az Igét és hirdetik az Urat, és rajongó szellemektől megszállva beszélnek, ezáltal keverik az Ige szent dolgait a megszentségtelenített igazságokkal, nem alakult belőlük társaság a szellemvilágban, hanem miután feloszlatták őket, ide-oda vándoroltak és szétszóródtak, majd összegyűjtettek a fent említett sivatagban.

13

A Morva egyház tagjai a szellemvilágban

86\. Sokat beszélgettem a Morva egyházból valókkal, akik Herrnhuters néven is ismertek. Először egy völgyben tűntek fel, nem messze a zsidóktól, de miután jobban megvizsgálták és felismerték őket, tovább lettek küldve egy lakatlan területre. Mikor vizsgálták őket, tudták, hogyan lehet ravaszsággal megnyerni az elméket, merthogy azt mondták, hogy ők az apostoli egyház maradékai, és ezért egymást testvérként köszöntik, és anyaként azokat, akik befogadják a belső titkaikat. Azt is állították, hogy jobban tanítják a hitet, mint mások, és szeretik az Urat, mert szenvedett a kereszten, és báránynak hívják Őt, és a kegyelem trónjának, és sok más hasonló kifejezéssel illetik, amivel azt a hatást érik el, hogy elhiszik róluk, hogy ők maguk a Keresztyén egyház. Azokat, akiket elszédítettek hízelgő szavaikkal, és akiknek a közelébe férkőztek, megvizsgálták, hogy lássák, hogy olyanok-e, akik előtt fel lehet fedni a titkos mesterségüket; ha nem (olyanok voltak) elrejtették előlük, viszont ha igen, megmutatták nekik. Azokat, akik kifecsegték a titkos dolgaikat (mystery) az Úrral kapcsolatban megfenyegették, sőt meg is félemlítették.

87\. Mivelhogy ugyanezt csinálták a szellemvilágban már érzékelték, hogy belsőleg nem így gondolkoznak. Annak érdekében, hogy ezt felfedjék, beengedték őket a legalsóbb mennybe, de nem bírták az ott lévő angyalokból áradó könyörületesség és hit kisugárzását (szféráját, sphere), és elmenekültek. Későbbiekben, mivel azt hitték magukról a világban, hogy egyedül ők lesznek az élők és bejutnak a harmadik mennybe, ezért fel is vitettek a harmadik mennybe, de megérezve ott az Úr iránti szeretet szféráját, erős szívfájdalmat és belső kínokat élek át, görcsös rángatózások közepette, hasonlóan a haláltusában lévőkhöz, ezért aztán onnan maguktól ugrottak fejest a mélységbe. Ily módon megmutatkozott, hogy belsőjükben semmi szeretet nem tápláltak sem a felebarátjuk, sem az Úr iránt. Ezután elküldték őket azokhoz, akik feladata a belső gondolatainak megvizsgálása, és ezek azt mondták nekik, hogy kevésre értékelik az Urat, elutasítják a felebaráti szeretetet, olyannyira, hogy irtóznak attól; (továbbá) haszontalannak tartják az Ó Testamentum igéit, lebecsülik az evangélisták Igéjét, és csak abban lelik örömüket, hogy Páltól kiválogatják (mindazokat) a részeket, ahol csak szó esik az egyedüli hit általi megigazulásról, és ezek azok, amiket az ő vallási misztériumaiknak nevezhetünk, melyeket elrejtenek a világ elől.

88\. Ezután nyilvánvalóvá lett, hogy az Urat csak annyira ismerik el, mint az Ariánusok, és lebecsülik azt, ami a prófétáknál és az evangélistáknál áll az Igében, és gyűlölködnek ahelyett, hogy a felebaráti szeretetet szerint élnének, holott e három dolog az, melyen, mintegy pilléren, nyugszik az egész menny. Akkor, akik a misztériumaikat ismerték és ugyanakkor hittek is bennük, azok mint antikrisztus ítéltettek meg, akik elvetették a Keresztyén egyház három lényegi dolgát, vagyis az Úr Istenségét, az Igét és a felebaráti szeretetet, és kivettettek a keresztyén világból egy sivatagba, ami a déli negyed végén van, a Kvékerektől nem messze.

89\. Amikor Zinzendorf először érkezett a szellemvilágba a halál után, és megengedtetett beszélnem vele, mint korábban a világban, hallottam, amint bizonygatja, hogy ő ismeri a menny titkait, és hogy senki nem léphet be a mennybe, ha nem az ő tanításait követi, és azt is, hogy akik jó tetteket hajtanak végre a megváltás miatt, mindenestül átkozottak, és ő inkább engedne be istentagadókat a gyülekezetébe, mint őket. Azt mondta, hogy az Urat az Atyaisten fogadta örökbe, mint fiát, mert kitartott a kereszten, aki pedig egyszerűen csak egy ember volt. Mikor megmondták neki, hogy az Úr az Atyaisten által fogantatott, azt válaszolta, hogy erről a dologról úgy gondolkodik, ahogyan azt eldöntötte, és nem mer olyan nagy dolgokat kijelenteni erről (not daring to speak out), ahogy a zsidók szokták. Ezenfelül sok botránkozást is tapasztaltam a követői között, amikor felolvastam az evangélistáktól.

90\. Azt mondták, hogy képesek érzékelni dolgokat, és ez a belsőjükben megerősíti őket a hitükben. De megmutatták nekik, hogy amit érzékeltek az víziót okozó szellemek műve volt, akik megerősítenek az emberekben mindenféle vallásos meggyőződést, és sokkal könnyebben támadják azokat, akik kedvelik a Morva egyházat, szeretik ezek hitvallását, és sokat gondolkodnak róla. Ezek a szellemek beszéltek is velük, és kölcsönösen felismerték egymást.