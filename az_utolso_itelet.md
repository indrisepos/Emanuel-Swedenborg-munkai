# Emanuel Swedenborg

# AZ UTOLSÓ ÍTÉLET

Angol változatból készült nyersforditás.      Budapest, 2012.

1\. Az Utolsó Ítélet napja nem jelenti a világ elpusztítását.

Azok, akik nem ismerik az Ige szellemi jelentését, úgy tartják, hogy az Utolsó Ítélet napján, a világon minden, amit látunk magunk körül el lesz pusztítva. Mivel az van megírva, hogy akkor a menny és a föld eltűnik, és Isten új mennyet és új földet hoz létre. Eme hitnek a megerősítésére azt is hozzátették, hogy mindenki feltámad majd a sírjából, és a jókat elválasztják a gonoszaktól stb. Ám ez az Ige betű szerinti jelentésében olvasható, olyan jelentésben mely természeti és a legalsó fokozatban van az Isteni rendben, melyben minden részlet szellemi jelentést hordoz. Így bárki, aki Igét csupán betű szerinti jelentésében veszi figyelembe, képes számos nézetet elfogadni, mint ahogy az történt a keresztény világban; ez az oka annak, hogy miért van annyi eretnekség, mind az Igével erősítve meg.

\[2\] Látva azonban, hogy eddig senki sem tudott arról, hogy minden egyes részlet az Igében szellemi jelentést hordoz, és hogy létezik olyan dolog is, mint szellemi jelentés, azok, akik ezt a fajta nézetet hordozzák az Utolsó Ítéletről, bocsánatot kaphatnak.

Mostanra viszont tudniuk kell azt, hogy nem az égbolt, amit szemeinkkel látunk, fog elpusztulni, se nem a föld melyen élünk, ezek mind tovább fognak létezni; hanem az **'új menny és új föld' egy új egyházat jelent**, a mennyben és a földön egyaránt. Azt mondjuk, hogy egy új egyház a mennyekben, mivel van ott is egy egyház épp ugyanúgy, mint a földön. Ott az Ige hasonlóképpen megtalálható, istentiszteleteket tartanak, és az istentisztelet éppúgy meg van tartva, mint a földön. A különbség az, hogy ott minden sokkal tökéletesebb állapotban van, mert az nem a természeti, hanem a szellemi világban van. Így, ott minden ember szellemi, és nem természeti, mint ahogyan a világban voltak. Erről a témáról a Menny és Pokol című könyvemben olvashattok, pontosabban „az ember és a menny Ige általi összeköttetése” című résznél (303-310) és a „mennybéli Istentisztelet” című résznél (221-227).

2\. Az Ige azon részei, mely a menny és a föld pusztulását említik a következők:

_„Emeljétek az égre szemeiteket, és nézzetek a földre ide alá, mert az egek, mint a füst elfogynak, és a föld, mint a ruha megavul.”(Ézs 51:6)_

_„Mert ímé, új egeket és új földet teremtek, és a régiek ingyen sem említtetnek.”(Ézs 65:17)_

_„Mert mint az új egek és az új föld, a melyeket én teremtek.”(Ézs 66:22)_

_„És az ég csillagai a földre hullanak, És az ég eltakarodék, mint amikor a papírtekercset összegöngyölítik.”(Jel 6:13,14)_

_„És láték egy nagy fehér királyszéket, és a rajta ülőt, a kinek tekintete elől eltünék a föld és az ég, és helyök nem találtaték.”(Jel 20:11)_

_„Ezután láték új eget és új földet; mert az első ég és az első föld elmúlt vala.”(Jel 21:1)_

Ezekben a részekben az új menny alatt nem az égboltot értjük, melyet a szemünkkel látunk, hanem a valódi mennyet, ahol az emberi nemzetség csoportosulva van. Mivel a menny az egész emberi nemzetség egy csoportja, pontosan a keresztény egyház kezdetétől számítva; bár azok abban nem voltak angyalok, hanem szellemek a sokféle vallási testületekből. Ez az, amit az első menny alatt értünk, mely el lesz pusztítva; ám hogy hogyan is lehet ez, azt a következőkben részletesen is ki kell fejtenem.

Ennél a pontnál ezt csupán megemlítjük, azért, hogy tudjuk mit is érthetünk az első menny alatt, mely el lesz pusztítva. Azonban bárki, akinek az elméje kicsit megvilágosodott láthatja, hogy nem a csillagos ég, a teremtés határtalan égboltja az, amit itt értenünk kell, hanem a menny az szellemi jelentésben, melyben angyalok és szellemek vannak.

3\. Eddig az ismeretlen volt, hogy egy **új föld egy új egyházat jelent a földön**, mert mindenki a földet az Igében földnek értelmezte, mely valójában az egyházat jelenti. Természeti értelemben a föld, a föld, de szellemi értelemben az egyház. Az ok az, hogy azok, akik a szellemi jelentést fogják fel, avagy azok, akik szellemiek, akárcsak az angyalok, nem a valóságos földnek értelmezik, mikor a földet említik meg az Igében, hanem az ott lévő lakosokat, és az Istentiszteletüket. Ez az, amiért a föld az egyházat jelenti. Ennek igazolása megtalálható az ARCANA CAELESTIA (Mennyei titkok c.) műben; lásd lejjebb.#

Szeretnék egy-két részt idézni az Igéből, mellyel valamelyest felfogható az, hogy a föld az egyházat jelenti:

_„Mert az egek csatornái megnyílnak, és megrendülnek a föld oszlopai. Romlással megromol a föld, töréssel összetörik a föld, rengéssel megrendül a föld; Inogva meging a föld, miként a részeg, és meglódul, mint a kaliba, és reá nehezedik bűne és elesik; és nem kel fel többé”(Ézs 24:18-30)._

_„Drágábbá teszem az embert a színaranynál, ezért az egeket megrendítem, és megindul helyéről a föld is, a seregek Urának búsulása miatt, és felgerjedett haragjának napján.”(Ézs 13:12,13)_

_„Reszket előttök a föld, és megrendülnek az egek; a nap és hold elsötétednek, a csillagok is bevonják fényöket.”(Jóel 2:10)_

_„Megindult, megrendült a föld, s a hegyek fundamentomai inogtak; és megindultak.” (Zsolt 18:8)_

Sok egyéb hasonló rész található. #

**A föld** az Igében az Úr királyságát és az egyházat jelenti (AC 662, 1066, 1067, 1262, 1413, 1607, 2928, 3355, 4447, 4535, 5577, 8011, 9325, 9643). Pontosabban, mivel a föld a Kánaán földjét jelenti és a kezdettől fogva az egyház ott volt, ezért is mondjuk azt, hogy a mennyei Kánaán (AC 567, 3686, 4447, 4454, 4516, 4517, 5136, 6516, 9325 9327). Szintén mivel a föld szellemi értelemben véve jelenti az embereket, akik rajta élnek, valamint Istenben való hitüket. (AC 1262). Eredményképpen a föld számos az egyházzal kapcsolatos dolgot jelent (AC 620, 636, 1066, 2571, 3368, 3379, 3404, 8732). A föld lakosai jelentik azokat, akik a szellemi egyházhoz tartoznak (AC 2928).

**A földrengés** alatt az egyház állapotának a változását értjük (AC 3355).

**Az új menny és új föld** jelenti az új egyházat (AC 1733, 1850, 2117, 2118, 3355, 4535, 10373). A Legősibb Egyház, mely az özönvíz előtt létezett, és az Ősi egyház mely az özönvíz után volt Kánaán földjében volt (AC 567, 3686, 4447, 4454, 4516, 4517, 5136, 6516, 9327). Abban az időben, abban minden helység az Úr királysága dolgainak és az egyháznak a képviselőjévé vált (AC 1585, 3686, 4447 5136). Ily módon Ábrahámot arra utasították, hogy menjen oda, mivel a /jelképes/ megfeleléses egyházat az ő utódai között kellet felállítani Jákobtól kezdődően, valamint közöttük kellett, hogy megíródjon az Ige is; ennek végső jelentése volt az, hogy olyan dolgokból tevődjön össze, melyek szellemi fogalmakat képviseltek és használtak. (AC 3686, 4447, 5176 6516).

Így amit a **föld és Kánaán földje** jelent az az egyház (AC 3038, 3481, 3705, 4447, 4517, 5757, 10568).

4\. Továbbá, alakulhasson eszköz az Ige szellemi értelmében, hogy megvalósulhasson a megformálás, felállítás és megújulás. Tehát egy új menny és új föld teremtése jelenti egy új egyház felállítását a mennyben és a földön. Ez látható a következő részekből:

_„És a teremtendő nép dicsérni fogja az Urat.” (Zsolt 102:19)_

_„Kibocsátod a te lelkedet, megújulnak, és újjá teszed a földnek színét.”(104:30)_

_„És most, oh Jákób, így szól az Úr, a te Teremtőd, és a te alkotód, Izráel: Ne félj, mert megváltottalak, neveden hívtalak téged, enyém vagy! Mindent, a ki csak az én nevemről neveztetik, a kit dicsőségemre teremtettem, a kit alkottam és készítettem!” (Ézs 43:1,7)_

és egyéb helyen.

Ez az, amiért egy újnak a létrehozása jelenti az ember újjáalakítást, mivel így ő egy új emberré válik, azaz szellemi jellegűvé a természeti helyett. Következetesen egy új teremtés az egy átalakult /megtisztult/ embert jelent.# #

**A teremtés** az újjáteremtést vagy megújítást is és regenerálást /megtisztulást/ jelent (AC 16, 88, 10373, 10634).

**Új menny és új föld teremtése** az egy új egyház létrehozása (AC 10373). A menny és föld teremtése a Genezis első fejezeteiben a mennyei egyház létrehozását írja le, ez volt a Legősibb Egyház (AC 8891, 9942, 10545).

5\. Az Ige szellemi jelentéséről lásd a rövid könyvemet a Fehér lóról, melyet a Jelenések könyve említ.

6\. II. Az emberi nemzetség gyarapodása a földön sohasem fog megszűnni.

Azok, akik kialakították magukban azt a hitet, hogy az Utolsó ítélet idején minden egyúttal a mennyben és a földön is el lesz pusztítva, és helyére egy új menny és új föld kerül, kötődnek így ahhoz is, hogy az emberi faj új nemzedékei és gyarapodása mindezekután megszűnik.

Úgy gondolják, hogy ez a történelem végét jelzi, és az emberek helyzete megváltozik az eddigiekhez képest. Ám mivel az Utolsó Ítélet napja nem jelenti a világ elpusztítását, mint ahogy az az utolsó fejezetben meg volt mutatva, az is következik ebből, hogy az emberi nemzetség meg fog maradni és gyarapodása nem ér véget.

7\. Rengeteg bizonyíték található arra, hogy az emberi nemzetség gyarapodása örökké tart; ezek közül néhány a Menny és Pokol könyvemben található meg, főként ezek:

_1._ Az emberi nemzettség a menny összetételének alapja.

_2._ Az emberi faj a menny vetőágya.

_3._ A menny mérete az angyalok számára olyan hatalmas, hogy az örökkévalóságig sem telne meg.

_4._ A számosság a mennyben, eddig meglehetősen kicsi.

_5._ A menny tökéletessége növekszik, amint annak számossága nő.

_6._ Isten minden munkája az örökkévalóságot és a végtelent tükrözi.

9\. Az emberi faj az alapzat, melyre a menny épül, mert az ember a végső teremtmény; és ami a legvégsőként van teremtve, az alapjául szolgál minden azt megelőző dolognak. A teremtés a legmagasabbal vagy legbensőbbel kezdődött, mert az Istentől származott, és haladt tovább a legalsóbbakig és legkülsőbbig, és ott állt meg először. A teremtés legalsóbb foka a természeti világ, tartalmazva a földgömböt annak szárazföldjeivel és tengereivel és minden ahhoz tartozóval. Ennek a fokozatnak az elkészültével az ember meg lett teremtve; és benne megtalálható volt Isten rendjének egésze, az elsőktől kezdődően a végsőkig. Ennek a rendnek az első alapelvei az ember legbelső természetére vonatkoztak, az utolsó viszont a végső természetére. Az ember Isten rendjének képeként lett megteremtve. Így minden, ami az emberben van, és vele jelen van mennyei és egyúttal világi eredetű is. Észbeli tulajdonságai a mennyből erednek, testi tulajdonságai a világból. Ugyanis a menny befolyással van a gondolataira és hajlamaira, és elrendezi azokat összhangban azzal, ahogyan a lélek befogadta ezeket a hatásokat. A világ befolyása az érzékekre és szükségletekre hat, és elrendezi azokat összhangban azzal, ahogy a test befogadja azokat, bár ezek a gondolatok és hajlamok a bensőben való felruházására valók.

\[2\] Számos szakasz a Menny és Pokol c. munkában összeszedve igazolhatja ezeknek az igazát. Az egész menny együttvéve egy embert ábrázol (HH 59-67); hasonlóképp minden egyes társaság a mennyben (HH 68-72). Következetesen minden angyalnak külön tökéletes emberi formája van (HH 73-77); ez az Úr Isten-Emberi voltának eredménye (HH 78-86). Lásd továbbá azon szakaszokat, melyek a menny és az ember közötti megfelelésekről szólnak (HH 87-102), a menny és föld közötti megfelelési viszonyokat (HH 103-115) és a menny elrendezését (HH 200-212).

\[3\] A teremtésnek effajta elrendezéséből láthatjuk, hogy az összefüggő láncolat a legelső dolgoktól a legutolsóig olyan, hogy együtt véve ezek, egy egységet alkotnak. Ebben az egyik elem nem választható el az azt követő elemtől, mint ahogy az ok sem az okozattól, melyet eredményez. Így a szellemi világ nem választható el a természeti világtól, sem pedig az a szellemitől. Ugyanígy van menny esetében is, ahol az angyalok nem választhatók el az emberi nemzetségtől, se nem az emberi nemzetség a mennytől. Az Úr tehát lehetővé tette, hogy az ember szolgáljon mások felé, azaz az angyalok lakta menny, szolgálja az emberi nemzetséget, és az emberi nemzetség, szolgálja az angyalok mennyét.

\[4\] Valamint az angyalok lakhelyei a mennyben, teljes mértékben el van különítve azoktól, amelyeken a földi emberek laknak; ám az angyalok attól még jelen vannak az emberekkel, a jó és igaz iránti hajlamaikban. Elkülönített mivoltuk csupán látszat, mely igazolható a Menny és Pokol azon szakaszaiban, mely a mennybéli térről szól (HH 191-199).

\[5\] Az Úr következő szavai azt jelentik, hogy az angyalok lakhelyei az emberekkel együtt van a jó és igaz iránti hajlamaikban:

_"Ha valaki szeret engem, megtartja az én beszédemet: és az én Atyám szereti azt, és ahhoz megyünk, és annál lakozunk."(Ján 14: 23.)_

\[6\] Az Atya és az Úr itt a mennyet jelenti, mert ahol az Úr van, ott van a menny is. A mennyet az Úr Istenije alkotja (Menny és pokol 7-12 és 116-125). Ugyanezt jelentik az Úr ezen szavai is:

_„A vígasztalót az igazságnak ama Lelkét…mert nálatok lakik, és bennetek marad.”(Ján 14:17.)_

A Vigasztaló az Isteni Igazság, mely az Úrtól ered. Ezért hívják Őt úgy is, hogy az Igazság szelleme. Az Isteni igazság hozza létre a mennyet, és az angyalokat is, mert ők fogadják be azt az igazságot. Mert az Úrtól eredő Isteni, az Isteni Igazság, lévén az, a mennyek és az angyalok forrása, l. Menny és Pokol (126-140).

Az Úr eme szavainak szintén hasonló a jelentése:

_„Isten országa bennetek van.”(Luk 17:21)_

\[7\] Istennek királysága az, az Isteni jó és igaz, melyet az angyalok befogadnak. Megadatott nekem látni az angyaloknak és szellemeknek a jelenlétét az emberekkel és az ő indíttatásaikban /hajlamaikban/. Ezt több ezer alkalommal is láthattam az ő helyzetükből és lakhelyükről. Ám az angyalok és a szellemek nem tudják, hogy éppen melyik embernél vannak, az emberek sem, hogy éppen melyik szellemmel vagy angyallal élnek együtt. Ezt egyedül csak az Úr tudja, és aszerint rendezi ezt el.

Röviden, minden jó és igaz iránti hajlam a mennyig eljut és így kapcsolat és összeköttetés alakul ki azokkal, akik ott hasonló hajlamokkal rendelkeznek. A hajlamok kiterjednek a szellemi világba, úgy ahogyan a látómező kiterjed a természeti világban. Az összeköttetés mindegyik helyen hasonló, a különbség abban van, hogy a természeti világban személyek (things) között van, míg a szellemi világban az angyalok társaságai között.

\[8\] Ez világossá teszi azt a tényt, hogy az angyali menny és az emberiség közötti kapcsolat olyan, hogy az egyik léte függ a másiktól. Az angyali menny az emberiség nélkül olyan lenne, mint egy ház alap nélkül, mivel a menny az emberiségben végződik, és azon nyugszik. A helyzet párhuzamba állítható egy emberi személlyel: az ő szellemi oldala, melyben gondolatai és akarata elhelyezkedik, a természeti oldalon fejti ki hatását, ahol érzéki befolyások és mozdulatok zajlanak, és ebben éri el a végső határt, ahol megáll. Ha egy embernek nem lenne természeti oldala, akárcsak szellemi oldala, így utolsó vagy végső foka sem lehetne, a szellemi oldala, szellemi gondolkodása és hajlama semmivé foszlana, mint bármi, aminek nincsen határa.

\[9\] Hasonló eset, amikor az ember a természeti világból a szellemibe kerül át, mely halálkor történik. Ekkor, mivel ő egy szellem, nem a saját alapján létezik, hanem egy közös alapon, nevezetesen az emberi nemzetségen. Bárki, aki nem járatos a menny titkaiban azt gondolhatja, hogy az angyalok létezhetnek emberek nélkül, valamint az emberek az angyalok nélkül. De hangsúlyozottan állíthatom tapasztalataim által, melyeket a mennyben szereztem, és az angyalokkal való társalgásokból, hogy nincs egyetlen egy angyal vagy szellem, aki emberi lény nélkül tudna létezni, és egy ember sincs, aki pedig angyal vagy szellem nélkül; egy kettős és kölcsönös összeköttetés van. Ezen megállapítások azt mutatják először is, hogy az emberi faj és az angyali menny egy egységet alkot, és egymástól függnek a folytonos lét érdekében, azért, hogy az egyik el ne távolodjon a másiktól. \[Nincs 8-as rész az első kiadásban\]

10\. A következő fejezetekben \[14-22\] láthatjuk, hogy az emberi faj az a menny vetőágyása. Ott megmutatjuk, hogy a menny és a pokol az emberi fajból való, mely tehát a menny vetőágyása. Azt meg kell jegyezni bevezetésként, hogy a jelen ideig, azaz a teremtés legkorábbi idejétől számítva a menny az emberiségből alakult ki, és továbbra is abból fog tovább gazdagodni.

\[2\] Az lehetséges, hogy az emberiség kihal a bolygóról; ez akkor történik, ha teljesen elszakad az Istenitől. Mert így az emberiségnek nincs tovább szellemi élete, csupán természeti, mely az állatoknak is van. Abban az állapotban az emberek nem volnának képesek társaságban élni, vagy törvények közt kordában tartva rendesen élni, mivel a menny befolyása és így Isten irányítása nélkül megőrülnének, fékevesztetten rohanván bele mindenféle gonoszságba, egyik után a másikba esve.

\[3\] Habár az emberi faj kihalhat egy bolygóról az Isteni összeköttetés hiányában, bár más bolygón attól még minden tovább működik az Úr védelme alatt. Mivel több százezer bolygó van a világűrben, erről bővebben egy rövid könyvemben olvashatunk: A naprendszerünk földjeiről, melyeket bolygóknak hívnak, és a csillagos ég földjeiről. A mennyből azt mondták nekem, hogy az emberi faj ezen a földön már rég kipusztult volna, egyetlen ember sem létezne, ha az Úr nem jött volna el a világba ezen a földön felvéve az Emberit /emberi testét vagy alakját/ és Istenivé téve azt. Ez történt volna akkor is, ha itt az Úr nem alkotta volna meg az Igét, mely egy alapot szolgál a mennyel és ott az angyalokkal való összeköttetéshez. Az Igéről, mint az emberek és a menny közötti összekötőről lásd a Menny és Pokol 303-310. szakaszát. Ennek igazságát csak azok érthetik meg, akik szellemi módon gondolkodnak, tehát azok, akik a mennyel össze vannak kötve úgy, hogy elismerik az Úrban levő Istenit /Istenséget/. Kizárólag csak egyedül ezek azok emberek, akik szellemi módon képesek gondolkodni.

11\. A menny kiterjedése az angyalok számára olyan nagy, hogy az örökkévalóságig sem telíthető meg. Ezt lefektettük a Menny és Pokol c. műben, a menny mérhetetlen nagysága résznél (415-420). A rövid munka Az Univerzum földjeiről megmutatta, hogy a menny jelenlegi lakossága elég csekély (EU 126).

12\. A menny egyre tökéletesebbé válik, ahogy annak /lakóinak/ száma egyre nő. Ez nyilvánvaló annak formájából, mely meghatározza az ottani társulások elrendeződését és azok kölcsönhatását (interconnexions), elérve így a tökéletesedés legmagasabb fokát. Minél többen vannak ebben a tökéletes elrendeződésben, annál többen vannak, akiket egyetértésre lehet vezetni egy cél érdekében, valamint annál szorosabb az összeköttetés és nagyobb az egyetértés. Az egyetértés és az ebből eredő összeköttetés a számukkal együtt növekszik, mivel minden egyes egyéni elem úgy illeszkedik, mint egy közbenső kapcsolat két vagy több más elem között; és amit így hozzáillesztenek, az erősíti az összeköttetést.

\[2\] A menny alakja az emberi elme alakjára hasonlít. Tökéletesedése az igaz és a jó, az intelligencia és bölcsesség forrása függvényében növekedik. Annak oka, hogy miért hasonlít a mennyei bölcsességet és intelligenciát hordozó emberi elme a menny alakjára az, hogy az elme a menny legkisebb képmása. Ez az, amiért az ilyen emberek és angyalok jó és igaz iránti gondolataik és hajlamaik meg vannak osztva mindenütt a menny társaságaiban maguk körül.

Távolabbra is kiterjed, amint a bölcsesség növekszik, azaz annál több igazságot fog fel és ültet be az értelem, és annál több hajlam, mely a jóra vonatkozik, ültetődik be az akaratba; ez azt jelenti, hogy az elmében, mivel az elme az értelemből és az akaratból áll.

\[3\] Az emberek és angyalok elméje olyan, hogy az örökkévalóságig lehet továbbgazdagítani, és így növeli a tökéletességét. Ez történik különösképpen akkor, amikor az egyént az Úr vezeti, mivel ekkor igazi igazságok felé vezeti, melyek az elmében gyökereznek, és igazi jóságokhoz, melyek az akaratban találhatók. Majd az Úr elrendezi az elme egész szerkezetét úgy, hogy a mennyhez hasonlítson, míg végül egy kicsinyített mása lesz a mennynek. Ez az összehasonlítás világossá teszi, hogy az angyalok számának növekedése a mennyet tovább tökéletesíti, mivel a két eset az hasonló.

\[4\] Ismételten, minden forma különféle elemekből áll.

Egy forma, mely nem különféle elemekből áll nem lenne forma, mivel hiányozna egy különleges tulajdonság, és nem lenne változásra képes. Minden forma különleges tulajdonsága a különféle elemeinek a kölcsönös elrendezéséből fakad, egymással való kapcsolat és a közös cél folytán, mely által minden forma egységként tekinthető. Ilyen forma tökéletessége egyre nő, ha ily módon minél több elemből épül fel. Mivel minden egyes elem, ahogy azt már mondtam, erősíti és gyarapítja az összeköttetést, így növelve a tökéletesedést.

\[5\] Ezek az állítások szemléletesebbek a Menny és Pokolban található bizonyításokkal, különösen azok a részek, ahol a menny minden társasága a menny legkisebb képmása címről olvashatunk (HH 51-58); szintén ott is, ahol szó esik a menny alakjáról, mint amit az ottani társaságok közötti összeköttetések és kapcsolatok mutatnak. (HH 200-212), valamint az angyalok mennybéli bölcsessége résznél (HH 265-275).

13\. Isten minden munkája a végtelent, és az örökkévalóságot tükrözi. Sok bizonyíték van erre a mennyben, és a földön látott dolgokból szemlélve. Egyik helyen sincs sosem pontosan ugyanolyan, vagy pontosan a másikat megközelítő dolog. Mégcsak nincs is ugyanolyan arc, vagy teljesen hasonló a másikhoz, és sosem fordulhat elő ezután sem. Ugyanígy egy ember személyisége sem lehet ugyanolyan, mint a másiké. Tehát annyi arc és jellem található, amennyi ember és angyal létezik. Egy ember, akiben számtalan testrész építi fel a testet, és számtalan hajlam építi fel a jellemet, nincs sosem olyan dolog, mely a másikkal megegyezne. Ez az, amiért mindenki a másétól egy különböző életet él. A helyzet hasonló a természet minden területén.

A végtelenül sokféle dolog is azon a tényen alapul, hogy eredetük az Isteniből van, aki szintén végtelen. Így tehát a végtelen egy képmásával találkozunk mindenütt, azért, hogy minden dologra úgy tekinthessünk, mint az Isteni tevékenysége, és ugyanakkor minden dolog úgy tükrözheti az Istenit, mint annak munkáját.

Egy eléggé triviális példa segíthet bemutatni, hogy hogyan is tükrözi a végtelent és az örökkévalóságot minden a természetben. Minden mag, legyen az gyümölcsfáé, gabonáé vagy virágé, úgy van megalkotva, hogy képes a végtelenszer való többszöröződésre és örökkévaló fennmaradásra. Mivel egyetlen kis mag még többet teremhet, talán ötöt, tizet, húszat vagy százat és ezek közül mind még többet is teremhet. Ha a gyümölcsöző kis mag megállás nélkül szétterjedne, csupán száz év alatt elborítaná a felszínt nem csak egy bolygón, de több tízezer bolygón is. A magok is úgy vannak megteremtve, hogy az örökkévalóságig képesek fennmaradni. Nos így nyilvánvaló, hogyan is tartalmazzák ezek az örökkévalóság és a végtelen fogalmát; és hasonlatosan más dolgok is. Az angyali menny az oka, hogy a világegyetemben minden létrejött. Mivel az angyali menny a cél, amiért az emberiség teremtve lett, és az emberiség a cél, amiért a látható ég és a rajta levő bolygók teremtve lettek. Következetesen Isten munkáját, az angyali mennyet, elsődlegesen a végtelennek és az örökkévalóságnak tulajdonították, és így a véget nem érő gyarapodásnak, mert ott van az Isteni Maga. Ebből láthatjuk, hogy az emberiség sohasem fog megszűnni létezni; ha ez lenne, Isten munkája egy korlátozott mennyiségre irányulna, ami többé nem tükrözné a végtelent.

14\. III. A MENNY ÉS A POKOL AZ EMBERI NEMZETÉGBŐL VALÓ.

Senki sincs a keresztény világban tudatában annak, hogy a menny és a pokol az emberi nemzetségből származik. Azt hiszik, hogy az angyalok a kezdettől fogva teremtve vannak, és szintúgy a menny is; valamint az ördög vagy sátán a fény angyala volt, de pártütő lett és csapatával együtt száműzték, és így alakult a pokol. Az angyalok rendkívül csodálkoznak azon, hogy ilyen a keresztények hite; valamint még inkább csodálkoztak azon is, hogy az emberek semmit sem tudnak a mennyről, holott ez a fő dolog, amiről az egyház tanít. Mivel ilyen tudatlanság uralkodik, az angyalok örültek, hogy az Úr szívesen feltárja az igazságot a kereszténységnek a mennyről, és a pokolról; és amennyire csak lehet eloszlatni a sötétséget mely napról napra erősebb, mert az egyház elérte a végét. Az angyalok tehát szeretnék, ha elmondanám, mint az ő saját állításukat, hogy nincs az egész mennyben egy olyan angyal sem, aki a kezdetektől fogva létezne, sem nincs olyan pokolbeli ördög, aki a világosság angyalaként pártütővé vált volna, és így le lett sújtva a pokolba; ám minden lakos a mennyben és a pokolban is az emberi nemzetségből való. A menny tartalmazza azokat, akik a világban éltek a mennyei szeretet és hit állapotában, a pokol, pedig azokat, akik a pokoli szeretet és hit állapotában.

Azt mondták, hogy az egész pokol együttvéve jelenti az ördögöt és a sátánt; a hátsó pokol, ahol a gonosz angyalok (genii) laknak, az az ördög, az elülső pokol, ahol a gonosz szellemek laknak, az a sátán. #

A két pokol természetéről a Menny és Pokol utolsó részében olvashatunk. Az angyalok úgy magyarázták a kereszténység téveszméjét a menny és pokol lakóival kapcsolatban, hogy a keresztények rosszul értették az Ige egyes szakaszait, csupán szószerinti jelentésükre figyeltek fel, ahelyett hogy az Ige tanításának helyes fényében ábrázolták volna le. Az Ige betű szerinti értelme, hacsak előtte nincs átvilágítva az egyház helyes hitével, az emberek elméjét számos más irányba terelik; és ez az oka a nagy tudatlanságnak, eretnekségnek és tévedésnek. # #

A poklokat együttvéve, vagy lakosait együttvéve ördögnek és sátánnak nevezzük. (AC 694) Azok, akik a világban gonoszak voltak haláluk után is gonoszak (AC 968).##

Az egyház tanítását az Igéből kell származtatni (AC 3464, 5402, 6832, 10763, 10765). Az Igét tanítás nélkül nem lehet megérteni (AC 9025, 9409, 9424, 9430, 10324, 10431, 10582). Az igaz tanítás az egy lámpás az Ige olvasói számára (AC 10400). A helyes tanításnak azoktól kell származnia, akik az Úr által megvilágosodtak (AC 2510, 2516, 2519, 9424, 10105). Azok, akik a tanítás haszna nélkül követik az Ige betű szerinti értelmét nem képesek felfogni az Isteni igazságokat (AC 9409, 9410, 10582). Számos hibába esnek (AC 10431). A különbség azok közt, akik tanítása és tanulása az Igén alapuló egyház tanítására alapszik, és akik csak az Ige betű szerinti jelentésére támaszkodnak (AC 9025). \*\[14, 15, 16, 18, 20 és 21 kis eltéréssel ismételve vannak a HH 311-316. oldalairól\]

Egy másik ok, amiért az emberek az egyházban ilyen nézetet képviselnek az, hogy úgy hiszik, senki sem mehet a mennybe vagy a pokolba az Utolsó Ítélet ideje előtt. Erről a témáról úgy gondolkodnak, hogy minden látható dolog el fog pusztulni, és új dolgokkal lesz pótolva; minden lélek a megfelelő testébe fog visszatérni, és így egyesülve tovább élhet az ember. Ez a hit egy másikat hordoz magával, miszerint az angyalok a kezdetekben lettek megteremtve. Azt viszont így lehetetlen elhinni, hogy a menny és a pokol az ember nemzetségből való, ha úgy tartják, hogy az ember oda csak a világ végezetekor juthat.

\[2\] De megadatott nekem, hogy meggyőzzem az embereket arról, hogy ez így téves, hogy az angyalok társaságában legyek, és beszélhessek a pokolbeliekkel is, és ez már évek óta így van, néha reggeltől estig megállás nélkül, valamint, hogy a mennyről és a pokolról szerezzek ismereteket. Ez azért adatott meg, hogy megszűnjön az egyház embereinek a fennmaradt téves hite az Utolsó Ítélet napján való feltámadásról, a lélek állapotáról, valamint az angyalokról és az ördögről.

Ez a téves hit sötétséget von maga után, és kétségbe ejti azokat, akik a saját értelmüket használják arra, hogy ezeken a témákon gondolkodjanak, és végül megtagadják ezen dolgokat. Mert magukban ezt mondják: Hogyan tud a hatalmas égbolt minden égitesttel a nappal és a holddal együtt megsemmisülni és szétszóródni? Hogyan tudnak a csillagok lehullani az égből a földre, amikor nagyobbak a földnél? És hogyan tudnak a tetemek, melyeket a férgek faltak fel és elrohadtak, vagy a négy szelek felé szórattak szét újjászerveződni, hogy egyesüljenek a lélekkel?

Ezideig hol élnek a lelkek, és milyenek, ha nem rendelkeznek semmi olyan érzékszervvel, ami a testnek volt?

Sok hasonló érvet tesznek hozzá, melyek, mivel felfoghatatlanok, mellőzik a hitet, és sok esetben szétroncsolják az örökké tartó életbe, mennybe, pokolba vetett hitet, és az egyház minden egyéb hitét.

\[3\] A hit rongálása nyilvánvaló abból, amit ezek az emberek mondanak: ’Ki jött el a mennyből és mondta el, hogy ezek léteznek? Mi a helyzet a pokollal? Van olyan hely? Mi van azokkal, kik örökké gyötrettek a pokoli tűzben? Mi az Utolsó Ítélet napja? Nem várakoztak eleget az emberek éveken át ezért, és mind hiába?

És rengeteg más dolog, ami mindennek a megtagadásához vezet.

Nos, hogy megakadályozzuk azokat, akik így vélekednek, és ezt legtöbben azok csinálják, akik köztiszteletben állnak, mert a végzettségük és képzettségük miatt hírnévre és így világias bölcsességre tett szert. Mert ezek lehangolják és félrevezetik azokat, akiknek egyszerű hitük és érzelmeik vannak, a pokol sötétségét vetve Istenre, az örök életre és egyéb hitre, mely ezeken alapszik, hogy ez ne legyen tovább, az Úr felnyitotta a lelkem bensőit. Így lehetőségem nyílt, hogy beszélhessek olyan emberekkel a haláluk után, akiket a világi életük alatt ismertem.

Ez olykor napokig, máskor hónapokig, évekig tartott. Ezek közül sok a mennyben történt meg, és sok a pokolban. Beszéltem néhánnyal, akik csupán két napja haltak meg, és mondtam nekik, hogy a temetésük és a gyászszertartásuk el van intézve. Válaszul azt mondták, hogy örülnek, hogy levethették magukról azt, ami a világban testként és annak működésére szolgált a világon, és szerették volna, ha tudom, hogy nem voltak halottak, hanem éppúgy emberként éltek tovább, ahogy eddig, csupán átkerültek egyik világból a másikba. Mondták, hogy semmiben sem érzik hiányukat, mivel most is van testük és érzékszerveik, akárcsak értelmük, akaratuk, mint eddig, azért, hogy ugyanolyan gondolataik, hajlamaik, érzeteik/érzékelésük, örömeik és vágyaik legyenek, mint az előző világban.

\[4\] A legtöbb frissen érkező, váratlan örömmel volt megtöltve, amiért látták, hogy újra élnek, és mondták, hogy sose hitték volna, hogy ez így lesz. Mindenkinek a halála utáni állapota először olyan, amilyennek a világban tapasztalta; de ez fokozatosan mennyé vagy pokollá változik. Nagyon csodálkoztak előbbi tudatlanságaikon és vakságukon azon, hogy miképpen élnek majd haláluk után; és még jobban így van ez az egyházi emberek esetében, akiknek a világon mindenkinél jobban megvilágosodottnak kellene lennie ezen témákban.#

\[5\] Ez volt az első, amikor látták tudatlanságuk és vakságuk okát. Azok a külső érdekek, világi és testi igények oly mértékben megtöltötték elméjüket, hogy nem voltak felemelhetők a menny fényébe azért, hogy meglássák azokat a vallásra vonatkozó dolgokat is, amelyek az egyház tanításán túl vannak. Amikor a világi és testi érdekek oly népszerűek, mint manapság, teljes sötétség lepi el az elméjét mindannak, aki a mennyei dolgokról akar gondolkodni, azon túl, amit az egyház tanít.#

Kevés ember gondolja manapság a kereszténységben, hogy az ember rögtön feltámad a halála után. (AC Genézis beveztő 16. szakasz, 4622 és 10758). Inkább úgy hiszik, hogy ez majd az Utolsó Ítélet idején történik meg, amikor a látható világ elpusztul (AC 10595). Ennek a hitnek az oka (AC 10595, 10758). Valójában az emberek egyszer feltámadnak haláluk után, és emberi lények továbbra is minden részletükben (AC 4527, 5006, 5078, 8939, 8991, 10594, 10758). A lélek, ami a halált túléli, az az ember lelke, folytatván a lényegi személyiségét, és a másik életben tökéletesen emberi formát ölt (AC 322, 1880-1, 3633, 4622, 4735, 5883, 6054, 6605, 6626, 7021, 10594). A Tapasztalatok (AC 4527, 5006, 8939), és az Ige szakaszai is (AC 10597) ezt igazolják. A szent városban látott, halottak jelentésének magyarázata (Máté 27:53, AC 9229). Egy tapasztalat, mely során látjuk, hogyan került vissza valaki a halálból az életbe (AC 168-189). Az ő állapota, miután visszakerült az életbe (AC 317-19, 2119, 5070, 10596). Hamis nézetek a lélekről és a feltámadásról. (AC 444-5, 4527, 4622, 4658).

16\. Sok tanult keresztény meghökken, mikor haláluk után testben találják magukat, ruhákkal és házzal együtt, ahogyan a világban is. Mikor emlékeztetik azokról, hogy mit tanultak a halál utáni életről, a lélekről, szellemekről, mennyről és pokolról, zaklatottak és beismerik, hogy nézeteik tévesek voltak, és az együgyű emberek sokkal bölcsebbek voltak. A tanult embereket -akik megerősödtek eme nézetekben és mindennek okát a természetnek tulajdonítottak-, megvizsgálták, és azt állapították meg, hogy elméjük belseje zárt volt, és a külső volt nyitva, így tekintetük nem a mennyre szegeződött, hanem a földre, és egészen a pokolig ért.

Mert minél nyitottabb valakinek a bensője, annál inkább szegeződik tekintete a mennyre; és minél zártabb a benső és nyitottabb a külső, annál inkább szegeződik tekintete a pokol felé. Az ember bensője úgy van alkotva, hogy a menny minden befolyását képes fogadni, valamint a külső úgy, hogy a világét képes fogadni; és azok, akik csak a világból és nem a mennyből, azok a pokolét fogadják. # #

Az emberben a szellemi világ összekapcsoltan jelenik meg a természeti világgal. (AC 6057) Az ember bensője úgy van alkotva, hogy a menny egy képmása legyen, a külső pedig, hogy a világ képmása. (AC 3628, 4523-4, 6057, 6314, 9706, 10156, 10472).

17\. Napi rendszerességű tapasztalatom igazolja azt, hogy az ember szelleme testét elhagyva ugyanúgy emberi alakú marad továbbra is. Ezeket ugyanis láttam, hallottam, és beszéltem is az illetőkkel több ezer alkalommal. Társalogtam továbbá arról a tényről is, hogy az emberek a világban nem osztják ezt a véleményt, és akik mégis, azokat a tanult emberek együgyűnek tartják. A szellemek szomorúan fogadták azt a tényt, hogy ilyen tudatlanság uralkodik a világon /földön/, különösen az egyházban. És azt mondták, hogy ez a hit főképp a tanult emberektől terjedt tova, akik lélekről alkotott fogalma a testi érzékeken alapult. Így csupán a lélekről olyan fogalmat alkottak, hogy az nem más, mint egy puszta gondolat, amely, ha nincs valamilyen tárgyban központosulva, vagy nem egy ilyenből származik, akkor csak olyan, mint egy sima légfuvallat, vagy holmi éter, mely nem képes megmaradni, hanem szétoszlik a halál idején. Ám mivel az egyház azt tanulta az Igéből, hogy higgyen a lélek halhatatlanságában, kényszerből kitalálták, hogy némi életműködést tulajdonítsanak neki, mint amilyen a gondolkodásé, bár még így is tagadták, hogy egy személy érzékelőképességével rendelkezne, ez szerintük csak a testtel való újraegyesüléskor válik valóvá. Ez a nézet alapozza meg azt a feltámadásra vonatkozó tanítást, valamint azt a hitet is, hogy a lélek és a test újra fog egyesülni az Ítélet napján. Ahhoz, hogy ezt a feltételezést elfogadjuk a lélekről ez a meglerühetetlen következtetés, amikor ezt a feltételezést az egyháznak az ember öröklétére vonatkozó hitével kombinálják. Ezért van az, hogyha valakinek lélekről alkotott fogalma e hipotézisen és a tanításon alapszik, akkor képtelen felfogni, hogy a lélek egy szellem és a szellemnek emberi alakja van. Egy másik ok az, hogy manapság alig tudja valaki, hogy mit jelent a szellemi, még kevésbé, hogy mit jelent a szellemi lény, mit az angyal és szellem, és hogy ezeknek emberi alakjuk van.

Ezért van az, hogy majdnem mindenki, aki a világból érkezik, rendkívül meg van hökkenve, hogy élve találják magukat és éppolyan embernek, mint az előtt, annyira, hogy semmilyen különbséget sem látnak. Mikor véget ér az állapotuk feletti csodálkozásuk, tovább álmélkodnak azon, hogy az egyház semmit sem tud az ember, halál utáni állapotáról, bár minden ember, aki egyszer a világban élt, a másik életben van, és él tovább emberként. Mivel csodálkoztak azon is, hogy az emberek ezt látomásokkal nem tették nyilvánvalóvá nekik, a mennyből azt mondták nekik, hogy mi sem lett volna könnyebb ennél, ha az Úrnak így tetszett volna, de még így sem hittek volna, még ha saját szemükkel is látták volna, ugyanis hamis ellenérvekkel győzték volna meg magukat. Azt is mondták nekik, hogy veszélyes dolog azoknak nyíltan kijelenteni bármit is a mennyből, akik a testi és világi dolgokba süllyedtek; mivel ez először elhitetné velük a dolgokat, majd ugyanezeket megtagadnák, így megszentségtelenítve azokat, az igazi igazságokat. A megszentségtelenítés az először a hitet, majd annak megtagadását jelenti, amiben hittünk; és akik ezt teszik, azok a legmélyebb és legrosszabb pokolba jutnak. Ez az a veszély, amiről az Úr is óvva int:

_„Megvakította az ő szemeiket, és megkeményítette az ő szívöket; hogy szemeikkel ne lássanak és szívökkel ne értsenek, és meg ne térjenek, és meg ne gyógyítsam őket.” (Ján 12:40.)_

Azoknak hite, akik a világi és a testi dolgok szeretetébe süllyedtek e szavakkal van leírva:

_„Monda néki (a pokolban levőnek) Ábrahám: Van Mózesök és prófétáik; hallgassák azokat._

_30\. Ama pedig monda: Nem úgy, atyám Ábrahám; hanem ha a halottak közül megy valaki hozzájok, megtérnek!_

_31\. Ő pedig monda néki: Ha Mózesre és a prófétákra nem hallgatnak, az sem győzi meg őket, ha valaki a halottak közül feltámad.”(Luk 16:29-31.)_

18\. Egy másik bizonyíték arra, hogy a menny az emberi nemzettségből való nem más, mint az angyalok és az emberek elméje közti hasonlóság. Mindkettő képes a gondolkodásra, felfogásra és akarásra. Mindkettő úgy van teremtve, hogy képes legyen befogadni a mennyet. Mivel az emberi elme éppolyan bölcs, mint az angyaloké, ám annak bölcsessége korlátozott a világban, mivel ilyenkor ez földi testben van, és ebben az ember szellemi elméje természeti módon gondolkodik. Mivel a szellemi gondolat, melyet birtokol, akárcsak az angyali is, a természeti fogalmakig ereszkedik le, melyek a szellemiekkel összefüggnek, és így képes azt felfogni. Ez másként van, ha az ember elméje a testi köteléktől elválik.

Ez ilyenkor abbahagyja a természeti módon történő gondolkodást, és szellemi módon gondolkodik; és mikor ez így van, gondolatai a természeti ember számára felfoghatatlanná és kifejezhetetlenné válnak, ami olyan, mint az angyalé.

Ezekből megállapítható az, hogy az ember bensője, melyet szellemének hívunk, lényegében nem más, mint egy angyal. #

Lásd Menny és Pokol (73-77) azon részét, ahol az angyalnak tökéletes emberi formája van cím alatti okfejtésről olvashatunk. Ám amikor az ember bensője nincs felfelé nyitva, hanem csak lefelé, akkor testét elhagyva ugyan emberi alakja van, de ez egy szörnyű és ördögi alak lesz. Tehát képtelen lesz a mennybe tekinteni, számára csak a pokol iránya marad. #

Egy ember életének annyi fokozata van /szintje/, ahány menny; és ezek számára nyitottá válnak halála után annak tükrében, hogy miként élte életét. (AC 3747, 9594). A menny az embereken belül van (AC 3884). Azok, akiknek az életét a szeretet és a szeretetmunkásság /jótékonyság/ határozta meg, a mennyei bölcsességben vannak, ám ez akkor rejtve van, és nyilvánvalóvá csak a halál után kerül (AC 2494). Ha az emberek a szeretet és hit jóját az Úrtól elfogadják, akkor őket az Ige angyalként említi (AC 10528).

Az egyház is tudhatta volna az Igéből, hogy a menny és a pokol az emberi nemzettségből való. A tanításába is beleépíthette volna, ha a mennyből némi fényt engedett volna be, és felfigyelt volna az Úr azon szavaira, ahol a rablóról beszél, akivel még ma a paradicsomban lehet (Lukács 23:43). Úgyszintén amikor a gazdagról és Lázárról mesélt, miszerint a gazdag ember a pokolra jutott, ahonnan Ábrahámmal beszélt és Lázár, pedig a mennybe jutott. (Lukács 16:19-31). Amikor a sadduczeusoknak beszélt a feltámadásról, hogy Isten nem a halottak Istene, hanem az élőké. (Máté 22:32) Ugyanaz levonható az általános hitből, melyben azok hisznek, akik jó életet élnek; különösen a hitük a halál idejéről, amikor a világi és földi érdekek eltávolodnak, valamint, hogy a mennybe jutnak amint testi életük véget ér. Ez a legfőbb hite mindnek, feltéve, ha az egyház tanítása nem vezeti őket arra, hogy a feltámadásról azt gondolják, hogy az utolsó ítélet idején következik be. Kérdezősködj csak, hogy így áll-e a helyzet és megerősítést fogsz nyerni.

20\. Bárki, aki Isten rendjéről tanult valamit is megértheti, hogy az ember arra lett teremtve, hogy angyallá váljon, mert benne a rend a legvégső fokozatot éri el (lásd 9. fent). Ebben a fokozatban a menny és az angyalok bölcsességéből valami formálható, és ez újraalkotható és gyarapítható. Isten rendje sosem áll meg félúton, és abban semmit sem formál a legvégső fokozat nélkül; mivel nincs teljességben és tökéletességben, ha nem jut el egészen a legvégsőig. Ám ha oda ér, alakot ölt és a rendelkezésére álló eszközöket felhasználja ahhoz, hogy újraépítse és kiterjessze magát, melyet a szaporodással ér el. A végsők jelentik tehát a menny vetőágyását. Ez az, amit a Genézis első fejezetében olvashatunk, ahol az embert írja le és a megteremtését.

_„26. És monda Isten: Teremtsünk embert a mi képünkre és hasonlatosságunkra…_

_27\. Teremté tehát az Isten az embert az ő képére, Isten képére teremté őt: férfiúvá és asszonnyá teremté őket._

_28\. És megáldá Isten őket, és monda nékik Isten: Szaporodjatok és sokasodjatok.”_

_(I. Móz. 1:26-28.)_

Az Isten képére és hasonlatosságára teremtett jelenti, hogy neki adományozták az Isten minden rendelkezését az elsőtől az utolsóig, hogy úgy kell tennünk, így angyallá téve őt az elméje belsőjének vonatkozásában.

21\. Az Úr feltámadt újra nemcsak szellemében, hanem testben is, mert az Úr, míg a világban volt, megdicsőült, azaz az Ő egész emberijét Istenivé alakította. Mivel a lélek, melyet az Atyától birtokolt, az önmagától volt valóságos Isteni, és a teste az Atyától való lelkének hasonlóságára alakult, így az is Isteni lett. Ez az, amiért Ő feltámadt mind testben is és lélekben is, nem úgy, mint bármely más ember. #

Ez igazolta is a tanítványainak, akik azt hitték, hogy szellemet látnak, amikor megpillantották Őt:

_„Lássátok meg az én kezeimet és lábaimat, hogy én magam vagyok: tapogassatok meg engem, és lássatok; mert a léleknek nincs húsa és csontja, amint látjátok, hogy nékem van! "(Luk 24:39.)_

E szavakkal arra utalt, hogy Ő ember volt, nem csak szellemében, hanem testében is. #

**Az emberek csak szellemként támadnak fel** (AC 10593-4). **Egyedül az Úr támadt föl testben is** (AC 1729, 2083, 5078, 10825).

22\. A Menny és pokol könyvemben sok helyen megmutattam, hogy a menny és a pokol az emberi nemzettségből valók; például ebben is. A mennyben élő, egyházon kívüli nemzetek és népek (HH 318-328). Gyermekek a mennyben (HH 329-345). A mennybéli bölcsek és együgyűek (HH 345-356). A mennybéli gazdagok és szegények (HH 357-365). Minden egyén bensőjében egy szellem (HH 432-444). Halála után az embernek tökéletes emberi alakja van (HH 453-460). Halála után az embernek minden érzéke, emlékezete, gondolata és vonzódása megvan, amit a világban is birtokolt, és mulandó testén kívül semmit hátra nem hagy (HH 461-469). Az ember halála utáni első állapota (HH 491-498); második állapota (HH 499-511); harmadik állapota (HH 512-517). Továbbá a poklokról (HH 536-588), Mindezek részletes bizonyítékokkal szolgálnak arra, hogy a menny nincs olyan angyalok csoportjából teremtve, melyek a kezdettől fogva léteztek volna, se nem találunk olyan poklot, melyben az ördög lakozik a bandájával, hanem csakis olyanokat, akik embernek születtek.

23\. IV. Minden ember, aki a teremtés kezdetétől számítva valaha is megszületett és majd meghalt vagy a mennyben, vagy a pokolban van.

Ezt a következtetést vonhatjuk le először is, az előző fejezet állításaiból és leírásaiból, minthogy a menny és a pokol az emberi nemzettségből való.

Másodszor, abból a tényállásból, hogy halála után az ember örökké él tovább. Harmadszor, hogy minden ember, aki a világ teremtése óta megszületett és meghalt, vagy a mennyben, vagy a pokolban van.

Negyedszer, mivel mindenki, aki ezek után születik majd, ugyanúgy átkerül a szellemi világba, amiből következik az, hogy az méretben, és természetében is felülmúlja a természeti világot, ahol a földi emberek élnek. Hogy még pontosabban lehessen megérteni mindezen állítást, és még nyilvánvalóbbá váljanak ezen igazságok, ezeket egyesével szándékozom elmagyarázni és bemutatni.

24\. Nincs szükség tovább bizonygatni azt az állítást, hogy minden ember, aki a teremtés óta valaha is megszületett és meghalt a mennyben vagy a pokolban van, és hogy ez annak a következménye, amit az előző fejezetben mondtunk, ahol láttuk, hogy a menny és a pokol az emberi nemzetségből való. Mindezideig azt hitték, hogy az emberek nem jutnak a mennybe vagy a pokolba az Utolsó Ítélet napja előtt, amikor a lelkek a saját testükbe visszatérnek, hogy-mint azt hiszik-, élvezhessék testük különleges képességeit. Az egyszerű embereket késztették erre a hitre azok, akik hivatásukból bölcsességre tettek szert, és az emberek belső állapotába kutakodtak. Ezeknek nincs fogalmuk a szellemi világról, csakis a természetiről, sem pedig nem volt fogalmuk a szellemi emberről. Nem tudták, hogy a szellemi embernek, amit mindenki birtokol a természetin belül, éppolyan emberi alakja van, mint a természetinek. Arról sem tudtak, hogy a természeti ember az alakját a szellemi embertől kapja. Mégis megfigyelhették volna, hogy a szellemi ember minden részletében együtt cselekszik a természetivel, ami magától képtelen bármire is.

\[2\] A szellemi ember az, aki gondolkodik és akar, mivel a természeti ember magától ezt nem tudja megtenni. És a gondolat és az akarat minden, ami van a természeti emberben, mert úgy tevékenykedik, ahogyan a szellemi ember akarja, és úgy beszél, ahogyan a szellemi ember kigondolja, olyannyira, hogy a cselekvés nem más, mint akarás, és a beszéd nem más, mint gondolat. Ugyanis, ha elvennénk az akarást és a gondolkodást, a beszéd és a cselekvés azonnal megszűnne. Ebből nyilvánvaló, hogy a szellemi ember a valóságos ember, mely jelen van a természeti ember minden részleteiben; így a külső formájának hasonlónak kell lennie, mivel minden olyan része vagy részlete a természeti embernek, mely nem a szellemi cselekvésnek az alanya, az élettelen lesz. Azonban a szellemi ember nem válhat láthatóvá a természeti számára, mivel a természeti nem láthatja a szellemit, bár a szellemi képes látni a természetit. Ez megfelel a rend törvényeinek, ám az ellenkezője az ellentétes lenne azzal, mivel szelleminek lehetősége van befolyásolni a természetit (és ez a látómezőhöz kapcsolódik, mivel ez a befolyásolás egy formája), de az ellenkezője, az lehetetlen. A szellemi ember, melyet az ember szellemének hívunk, az, ami a szellemi világban látható teljes emberi formában, mely a halál után tovább él.

\[3\[ Mivel, ahogy mondtam, az értelmes emberek nem tudtak semmit a szellemi világról, és így az ember szelleméről, így kitalálták, hogy az embernek nem lehet addig élete, míg lelke vissza nem tér testébe és feléleszti érzékeit. Ez az eredete az ilyen üres képzeteknek az egyén feltámadásáról, például az is, hogy már rég férgek és halak táplálékává vált a tetem, vagy már rég porrá mállott, de ők mégis a mindenható Isten erejével újra egybegyűlnek és újraegyesülnek lelkükkel; valamint ezek az események csakis a világ végezetén történnek meg, amikor a látható univerzum a végéhez közeleg, és sok más hasonló elképzelés, melyek közül mind meghaladja a felfogásunkat és első ránézésre lehetetlennek és az Isteni renddel ellentétesnek bizonyulnak. Következetesen sok ember gyengíti meg hitét ilyen gondolatok hallatán. Mert aki bölcsen gondolkodik, az csak abban képes hinni, amit valamilyen mértékben megért; a lehetetlent nem lehet elhinni, az olyat, amit lehetetlenné ítélnek meg. Tehát azok, akik nem hisznek a halál utáni életben, arra használják ezt az érvet, hogy a negatív hozzáállásukat tudják vele igazolni. Azonban a Menny és Pokol számos fejezetében látható, hogy az emberek haláluk után azonnal föltámadnak, és teljesen emberi alakot öltenek. Ezen megjegyzéseket szántuk annak további megszilárdítására, hogy a menny és a pokol az emberi nemzettségből valók; amiből az következik, hogy minden ember, aki valaha is született a teremtés óta és meghalt, vagy a mennyben vagy a pokolban van.

25\. Világban való élete után mindenki örökké él tovább. Ez nyilvánvaló abból a tényből, ekkor az illető többé nem természeti, hanem szellemi; és ha egyszer a szellemi ember elválasztódik a természetitől, ugyanabban az állapotában marad örökre, mivel az ember állapota nem változhat halála után. Többek közt minden ember szellemi oldala össze van kötve az Istenivel, mivel az képes gondolkodni az Isteniről és ugyanakkor szeretni is, és képes cselekedni az Isteni minden befolyása hatására, jobban is, mint ahogy az egyház tanítja. A szellemi oldal képes így összekapcsolódni az Istenivel az akarat és a gondolkodás által, a szellemi ember e két képességével, mely az életét alkotja. Így egy olyan kapcsolat hozható létre az Isteneivel, mely sosem hal ki, mivel az Isteni jelen van vele és összekötteti magát vele.

\[2\] Az ember arra is született, hogy elméjében a menny egy képmása legyen. A menny alakja magától az Istenitől származik, ahogyan azt a Menny és Pokolban láthattuk. Az Úr Istenije alkotja és formálja a mennyet (HH 7-12, 78-86); az ember a menny kicsinyített másának lett teremtve (HH 57); A mennyek együttesen egy embert ábrázolnak (HH 59-66). Tehát egy angyalnak tökéletes emberi alakja van (HH 73-77). Szellemi oldalát tekintve az angyal egy emberi lény.

\[3\] Rengeteget társalogtam erről a témáról az angyalokkal. Rendkívül meg voltak lepődve azon, hogy mennyi olyan értelmesnek vélt ember van a keresztény világban, akiket mások intelligensnek tartanak, és hogy ezek az okos emberek teljesen visszautasították azt a tényt, hogy az életük nincs kitéve a halálnak, hanem inkább azt hiszik, hogy az ember lelke a halál után elillan, akárcsak az állatoké. Nem voltak képesek észrevenni az ember és az állat élete közti különbséget. Az embereknek olyan gondolkodása van, mely saját magán túl képes elmélkedni, és képes Istenről, a mennyről, a szeretetről, hitről, szellemi és morális jóról, igazságokról és egyéb témáról, felemelkedni az Isteniig, és összekapcsolódni Vele mindezen dolgok segítségével. Az állatok azonban nem képesek felemelkedni természeti szintjük fölé, hogy ilyen gondolkodással bírjanak. Eredményképpen a szellemi oldaluk nem választható el a természetitől haláluk után. #

Valamint nem képes magától élni tovább, mint az emberé. Ez az oka annak, hogy egy állat élete miért illan el a természeti életével együtt.

\[4\] Az angyalok elmondták, hogy miért nem hisz sok, a keresztény világban bölcsnek tartott ember az örök életébe: azért, mert szívükben tagadják az Isteni létezését és helyébe a természetet helyezik. Akik ezen feltevésekből gondolkodnak, nem tudják megfogalmazni, hogy hogyan is élhetnének örökké összeköttetve az Istenivel, valamint, hogy az emberek helyzete valamelyest különbözik az állatokétól; mivel amikor az Isteni fogalmát kiűzik gondolatukból, kiűzik az örökkévalóságét is.

\[5\] Mondták továbbá azt is, hogy minden embernek van egy legmagasabb vagy legbensőbb élete, egy olyasvalami legfelsőbb és legbensőbb dolog, melyre az Úr Istenije elsőként és a legszorosabban hat, és melyből az Úr a fennmaradó többi benső részt irányítja, melyek a szellemi és a természeti emberhez tartoznak, és rendezett sorrendben helyezkednek el abban. Ez a legmagasabb vagy legbensőbb rész, mely az ember emberiességét alkotja, és különbözteti meg az oktalan állatoktól, melyekből ez hiányzik. Ez az, amiért az ember, az állatokkal ellentétben, bensővel rendelkeznek, mely az elméjükhöz és jellemükhöz tartozik, melyet az Úr Magához emel. Így képesek hinni, szeretni Őt, valamint értelmességet és bölcsességet befogadni Tőle és ésszerűen beszélni.

\[6\] Amikor megkérdezték őket, hogy mint vannak azok, akik tagadják az Isteni létezését, és az Isteni igazságok létezését, melyek az ember életét kötik össze magával az Istenivel, ami által az örökké él, azt felelték, hogy megvolt nekik a képességük gondolkodni és akarni, és így hinni és szeretni azt, ami az Isteniből származik és ugyanígy azt, aki Őt elismeri; valamint ez a képesség, hogy gondolkodhatnak és akarhatnak, lehetővé teszi számukra, hogy örökké élhessenek. Hozzátették, hogy ez a képesség az ember legmagasabb vagy legbensőbb részéből származik, melyet épp az előbb említettünk a fentiek közt. Hosszadalmasan megmutattam, hogy még a pokolbelieknek is megvan eme képességük, mely náluk azt eredményezi, hogy az Isteni igazságok ellen érveljenek és beszéljenek. Ezért van az, hogy minden ember örökké él, függetlenül attól, hogy milyen személy is valójában.

\[7\] Mivel a halál után mindenki örökké él, sem az angyalok, sem a szellemek nem tudnak a halálra gondolni; valójában nem is tudják, mit jelent meghalni. Következésképpen bármikor megemlíttetik a halál az Igében, az angyalok úgy értik, mint kárhozatot, mely szellemi érelemben a halál, vagy az élet folytatását és a feltámadást. ##

Ezen megjegyzések annak megerősítésére hívatottak, hogy minden ember, aki csak a teremtés kezdete óta teremtetett és meghalt, él, némelyek a mennyben, mások, pedig a pokolban.#

A szellemvilág az állatok életére szintén kihat, de csak általánosságban, nem egyedileg (specific), mint az emberi lények esetében (AC 1633, 3646). A különbség az emberi lények és az állatok között az, hogy az ember felemelhető a saját szintje fölé az Úrhoz, azért hogy az Isteniből gondolkozzon és szeressen, és ez által összekapcsolódjék az Úrral, mely örök élettel ajándékozza meg. Az állatok abban különböznek, hogy nem emelhetők fel ekképpen (AC 4525, 6323, 9231).

Mikor az Ige a halált említi, azt a mennyben úgy értik, mint a bűnös kárhozatát; ez a szellemi halál és a pokol (AC 5407 6119, 9008). Azok, akik a különféle jókat és igazságokat bírják, élőknek hívatnak, míg azok, akik különféle gonoszságokat és hamisságokat, azokat halottnak nevezik (AC 81, 290, 7494). Mikor a jó emberek meghalnak, a halált a mennyben úgy értik, mint feltámadást, és az élet folytatását, mert az egyén akkor ismét felkél, s folytatja életét, és belép az örök életbe. (AC 3498, 3505, 4618, 4621, 6036, 6222). \[Az angol fordításban a következő megjegyzés olvasható: talán az „élet” helyett” itt „lelket”(soul) kellene olvasnunk\].

26\. Annak érdekében, hogy megtudjam azt, hogy minden ember, aki csak megszületett és meghalt a teremtés kezdete óta a mennyben vagy a pokolban van, megengedtetett nékem, hogy beszéljek némelyekkel azok közül, akik az özönvíz előtt éltek; és olyan Izraelitákkal, akik az Ige Ótestamentumából ismertek; (aztán olyanokkal is), akik az Úr idejében éltek, és sokakkal, akik a következő századokban éltek, egészen napjainkig; továbbá mindazokkal, akiket ismertem a testi életben, és azóta meghaltak.

Gyermekekkel is beszéltem, és sok olyannal, aki nem volt keresztény. E tapasztalatok teljesen meggyőztek engem arról, hogy nincs akár egyetlen ember sem e bolygó teremtésének legkorábbi ideje óta, aki emberi lényként született, és nem a mennyben vagy a pokolban lenne.

27\. Minthogy mindenki, aki ezután fog megszületni, a szellemvilágba fog jutni, azért ama a világnak oly mérettel és természettel kell rendelkeznie, hogy az emberek által lakott természeti világ a földön össze sem hasonlítható vele.

Ez egyértelmű a mérhetetlen számú ember végett, akik a teremtés kezdete óta átjutottak a szellemvilágba és ott gyűjtettek egybe. Az emberi faj folyamatos jövőbeni gyarapodásából is következtethetünk erre, mely csatlakozni fog hozzájuk; és ennek nem lesz vége, mint azt egy korábbi fejezetben megemlítettem (6-12. sz.), mivel az emberi faj szaporodása a földön nem fog befejeződni.

\[2\] Számos alkalommal láttam, mikor a szemeim felnyittattak, hogy mily számtalan ember van máris ott.

Oly hatalmas volt, hogy aligha lehetne megszámlálni, mert csupán egy helyen és egy körzetben tízezrek voltak. Így hát vajon hányan lehetnek a többiben? Mindannyian társaságokba gyűjtettek egybe, melyekből szintén igen sok van, és minden társaság a maga helyzetében három mennyet, s alattuk három poklot alkot. Ezért vannak, akik magasan fent, vagy középúton, mások alattuk (foglalnak helyet), míg egyesek ezek alatt, a legmélyebb tartományokban, avagy poklokban találhatók. A felsőbb szinteken úgy élnek, mint a városokban, a népesség, pedig több százat és több ezret is eléri.

Ebből nyilvánvaló volt, hogy a földi emberek által benépesített természeti világ, nem összehasonlítható azzal a világgal az emberek számát tekintve. Vagyis mikor valaki átmegy a természeti világból a szellemibe, az olyan, mintha egy faluból egy nagyvárosba költözne.

\[3\] A természeti és a szellemi világ a jellegét tekintve sem hasonlítható össze. Ennek további bizonyítéka, hogy nem csak mindazok a dolgok megjelennek ott, amik a természeti világban is léteznek, hanem számtalan egyéb ezeken felül, melyeket sosem láttunk ezen a világon, és nem is lennénk képesek meglátni.

Mert a szellemi dolgok mind a maguk módján fejeződnek ki, úgy tűnve, mint a természeti dolgok, és egymás között végtelen változatosságot mutatva. A szellemi felülmúlja a természetit, méghozzá oly mértékben, hogy alig néhány dolog van csak, ami természeti érzékszervekkel felfogható; mert ezek egy ezredrészét sem tudják megragadni annak, amit a szellemi elme képes. A szellemi elme minden ténykedése látható formát ölt az ottani embereknek. Ez az, amiért a szellemi világ nagyszerű és csodálatra méltó látványai leírhatatlanok.

Ezek szintén egyre sokasodnak mivel az emberiség egyre nagyobb számot ér el a mennyben. Mert ott minden dolog egy-egy személy állapotának megfelelően jelenik meg valamilyen formában, a szeretettel és a hittel való kapcsolatuk szerint, tehát az értelem és a bölcsesség szerint. Így amint a gyarapszik, a változatosságuk is egyre nő. Ezért van az, hogy a mennyben feltámadtak arról számoltak be, hogy olyan dolgokat láttak és hallottak, amit szem sohasem látott, és fül nem hallott.

\[4\] E bizonyítékok elegendőek annak alátámasztására, hogy a szellemvilág olyan, amivel a természeti világ nem hasonlítható össze. Hogy milyen, arra vonatkozóan további részletek találhatók a „Menny és Pokol” c. műben, a menny két királyságáról (HH 20-28); a mennyei társaságokról (HH 41-50); a mennybéli megfelelésről és jelenésekről (HH 170-176); valamint a menny angyalinak bölcsességről írott (HH 265-275) fejezetekben. Azonban e leírások csupán kis válogatások.

28\. V. AZ UTOLSÓ ÍTÉLET OTT VAN, AHOL MIND EGYÜTT VANNAK, ÉS ÍGY A SZELLEMVILÁGBAN NEM PEDIG A FÖLDÖN.

Az Utolsó Ítéletről való általános meggyőződés az, hogy az Úr, angyalai kíséretében dicsőségben megjelenik a menny felhőiben, és Ő majd feltámasztja sírjaikból mindazokat, akik a teremtés kezdete óta éltek, lelkület testtel ruházza fel, és mikor egybehívatnak, megítéli őket, azokat, akik jó életet folytattak az örök életre, avagy a mennybe küldvén, azokat pedig, akik gonoszul éltek, az örök halálba, avagy a pokolba vetvén.

\[2\] Az egyházak ezt a hitet az Ige betű szerinti értelméből vették, és oly sokáig nem lehetett eltávolítani, hogy rejtve maradt az, hogy az Igében említett valamennyi dolognak szellemi értelme van; és ez az értelem a valódi Ige, a betű szerinti értelem, pedig az alapjául, avagy kiindulási pontjául (basis) szolgál. Egy ilyen betű szerinti értelem nélkül az Ige nem lehetett volna Isteni, hogy mind a mennynek, mind a földnek útmutatóul legyen, a parancsolatok által arra vonatkozóan, hogy hogyan éljenek, és miben higgyenek, és egyben, mint az összeköttetés eszköze is szerepeljen.

Ha bárki ismeri a természetben létező dolgoknak a szellemiekkel való megfelelését az Igében, az tudja, hogy az Úr visszajövetele az ég felhőiben nem azt jelenti, hogy ott megjelenik, hanem hogy az Igében megjelenik. Az Úr az Ige, mert Ő Isteni igazság. Az ég felhői, melyben Ő eljövendő, azok az Ige szószerinti értelmét jelentik, és a dicsőség, annak a szellemi értelmét. Az angyalok a menny, melyből Ő megjelenik, és ők megegyeznek az Úrral az Isteni igazságok tekintetében. #

Ezáltal megérthetők ezek a részek, ugyanis amikor az egyház a végéhez érkezik, az Úr felnyitja az Ige szellemi értelmét, és így feltárja az Isteni igazság alapvető lényegét. Ez annak a jele lesz, hogy az Utolsó Ítélet közeleg.

\[3\] Annak bemutatására, hogy az Igében minden szó, és minden egyes kifejezés is szellemi jelentést hordoz, és hogy ez így van, lásd a Mennyei Titkok c. könyvben. E műben részletesen kifejtem a Teremtés és a Kivonulás könyvének tartalmát annak szellemi értelmének megfelelően.

Néhány válogatott részlet, mely az Igével és annak szellemi értelmével foglalkozik, megtalálható a Jelenések könyvében szereplő Fehér Lóról írott művecskémben. #

**Az Úr az Ige**, mert Ő az Isteni igazság a mennyben (AC 2533, 2813, 2859, 2894, 3397, 3712).

**Az Úr az Ige, mivel az Ige belőle jön, és Őróla szól** (AC 2859). Ez nem másról szól, mint az Úrról, különösen pedig, legbelsőbb értelme szerint az Ő Emberiének megdicsőüléséről, vagyis arról, hogy az Isten Maga tartózkodott abban (AC 1873, 9357).

**Az Úr eljövetele** az Ő jelenléte az Igében és ennek kinyilatkoztatása (AC 3900, 4060).

**A felhő** az Igében az Ige írott formáját jelenti, annak betű szerinti értelmében (AC 4060, 4391, 5922, 6343, 6752, 8106, 8781, 9430, 10551, 10574).

**A dicsőség** az Igében az Isteni igazságot jelenti, amint az a mennyben és a szellemi értelemben van (AC 4809, 5922, 8267, 8427, 9429, 10574).

**Az angyalok** az Igében az Úrtól jövő Isteni igazságokat jelentik, mert az angyalok azok az eszközök melyek által ezek megkaphatók, (akik) nem saját maguktól mondják ezeket, hanem az Úr által (AC 1925, 2821, 3039, 4085, 4295, 4402, 6280, 8192, 8301).

**Az angyalok által megfújt trombiták** **és a harsonák** jelentik az Isteni igazságot a mennyben és annak kinyilatkoztatását a mennyből (AC 8815, 8823, 8915).

29\. Az előző két fejezetből kitűnik, továbbá a következők is azt mutatják be, hogy az Utolsó Ítélet a szellemvilágban fog lezajlani, nem pedig a természetiben, avagy a földön. A korábbi fejezetek arról szóltak, hogy a menny és a pokol az emberi fajból való, és bárki, aki a teremtés kezdete óta emberként megszületett és meghalt vagy a mennyben, vagy a pokolban van; így mindannyian ott vannak. A további fejezetekre hárul az, hogy bemutassák azt, miszerint az Utolsó Ítélet már végbement.

30\. Továbbá, senki sem ítéltetik meg a természeti embere alapján, és ezért mindaddig nem (ítéltetik meg) míg a természeti világban él, mert akkor az a személy a természeti testében van. De az ítélet a szellemi emberén bekövetkezik, így mikor a szellemvilágba megy, mert akkor az a személy a szellemi testében van. A szellemi rész az, ami egy személynél megítéltetik, s nem pedig a természeti; mert ez nem vonható felelősségre semmilyen szemrehányást vagy vádat illetően, mert nincs önmagában való élete, hanem csupán egy eszköz és készülék, melynek segítségével a szellemi rész cselekszik (lásd fent a 24. számnál).

Van egy másik oka is annak, hogy miért akkor ítéltetnek meg az emberek, miután a természeti testüket levetik, és felöltik a szellemit. Abban a testben a személyek felfedik, hogy milyenek a szeretet és hit vonatkozásában; mert mindenki a szellemvilágban a szeretetének képmása, nem csak arc és test szerint, hanem beszédében és tetteiben is (lásd Menny és Pokol 481). Ez lehetővé teszi, hogy felismerjék hogy mik is ők, és rögtön elkülöníttetnek az Úr jókedvéből. Ebből szintén nyilvánvaló az, hogy miért a szellemvilágban vitetik végbe az ítélet, s nem a természetiben, avagy a földön.

31\. Egy személy természeti élete nem számít semmit, nem úgy a szellemi élete a természeti élete során, mert a természeti önmagában élettelen. Az ami az életének tűnik a szellemi ember életéből jön. Ez az, ami megítéltetik, és az ember szellemi része az, melyre vonatkozik, hogy „mindenki a maga cselekedetei alapján ítéltetik meg”. Mindezekről lásd a Menny és pokol c. mű „Az ember a halál után olyan, mint amilyen földi élete volt” c. fejezetben (HH 470-484).

32\. Még hozzá kell fűznöm e fejezethez egy mennyei titkot, mely a Menny és Pokol-ban is említtetik, de még nem íratott le. Minden ember a halál után egy társasághoz kapcsolódik, s ez azon nyomban megtörténik, mihelyt a szellemvilágba jut (l. Menny és Pokol 427, 497). De míg az első állapotában van, addig nincs ennek tudatában, mert akkor még mindig a külső érzékekkel van elfoglalva, és még nem tudatosult benne a belső (érzékelés). Míg ebben az állapotban van, ide-oda kóborol, ahová csak személyiségének vágyai viszik.

De továbbra is valóban ott van, ahol a szeretete van, úgymond abban a társaságban, mellyel megosztja a szeretetét.

\[2\] Mivel egy szellem ilyen állapotban van, számos különböző helyszínen láthatják, látszólag mindegyiken testi alakban; de ez nem egyéb, mint tünemény. Amint tehát az Úr bevezeti őt az uralkodó szeretetébe, rögtön eltűnik a többiek szeme elől, és abban a társaságban találja magát, amelyikhez kötődik. Ez a szellemvilág egyik sajátos jellemvonása, és meglepi azokat, akik tudatlanok az okát illetően.

Ez az, ami miatt a szellemek, ahogy összegyűjtetnek és elválasztatnak a többitől, meg is ítéltetnek, és mind rögtön a saját helyére lel; a jó a mennyben, és a saját fajtájának társaságában, a gonosz a pokolban, és a saját fajtájának társaságában.

\[3\] Ez egy másik bizonyíték arra, hogy az Utolsó Ítélet csak a szellemvilágban megy végbe, egyrészről mivel minden ember ott a képmásává válik annak, ahogyan élt, másrészről, pedig azokhoz társul, akikkel hasonló életmódot folytatott, így saját fajtája között van.

Ez pont fordítva van a természeti világban; ott a jó és a gonosz együtt lehet anélkül, hogy egyik tudná a másikról, hogy milyen, és nincsenek egymástól sem elválasztva attól függően, hogy milyen szeretet vezérli őket életük során. Valóban senki sem lehet természeti testében a mennyben vagy a pokolban. Ígyhát ahhoz, hogy egyik, avagy a másik helyre jusson le kell vetnie természeti testét, majd ezután szellemi testben meg kell ítéltetnie. Ez az amiért (mint azt korábban említettük) nem a természeti ember ítéltetik meg.

33\. VI. Az UTOLSÓ ÍTÉLET AKKOR KÖVETKEZIK BE, MIKOR EGY EGYHÁZ A VÉGÉHEZ ÉR, ÉS EZ AKKOR TÖRTÉNIK MEG, MIKOR NINCS HIT, EZ PEDIG AZÉRT VAN, MERT NINCS KEGYESSÉG.

Számos oka van annak, hogy az Utolsó Ítélet miért akkor következik be, mikor egy egyház a végéhez ér. Az elsődleges ok az, hogy a menny és a pokol közötti egyensúly akkor kezd megbomlani, egyidőben az ember valódi szabadsága (is veszélybe kerül). Mikor az emberiség szabadsága megsemmisül, nem menthető meg többé.

Mert akkor a szabadság elvesztése által jut a pokolba, és nem lehet bevinni szabadságban a mennybe. Senki sem születhet újjá (reformed) szabadság nélkül. Az ember szabadsága teljes mértékben a menny és a pokol közötti egyensúlytól függ.

Ezt a Menny és Pokol két fejezetéből meg lehet állapítani, mely fejezetek a menny és a pokol közötti egyensúllyal foglalkoznak (HH 589-596), valamint azzal, hogy ezen egyensúly révén tartatik fenn az ember szabadsága (HH 597-603). Ott az is ki van fejtve, hogy senki sem születhet ujjá, csak a szabadság állapotában.

34\. Azt, hogy a menny és a pokol közötti egyensúly romlása akkor kezdődik el, mikor egy egyház a végéhez közeledik, ama tény megfontolása által állapíthatjuk meg, hogy a menny és a pokol az emberi fajból tevődik össze (erről a megfelelő fejezetet l. fentebb \[14-22\]).

Mivel az emberek ritkán jutnak a mennybe, (viszont) sokan pokolra kerülnek, a gonosz az egyik oldalon növekszik a másik fél, a jó rovására. Mert a pokol növekedése a gonosz ezzel arányos növekedését idézi elő. Az ember által tapasztalt minden gonoszság a pokolból jön, és minden jó a mennyből. Mivel egy egyház végezetével a gonosz túlsúlyba kerül a jóval szemben, az Úr akkor mindeneket megítél, s a bűnös elválaszttatik a jótól, és minden a rend szerint helyreállíttatik; egy új menny állíttatik elő, s a földön egy új egyház is, így helyrehozván az egyensúlyt. Ez tehát az, amit az Utolsó Ítéletnek hívnak; erről többet a következőkben.

35\. Az Igéből tudható, hogy egy egyház a végére ért, mikor nincsen többé benne semmi hit; de az még nem ismeretes, hogy nem lehet hit ott, ha nincs felebaráti szeretet (charity- emberszeretet, könyörületesség, jócselekedet). Ezért e témáról szükséges egy kicsit szólni. Az Úr előre megmondta, hogy nem lesz hit egy egyház végezetekor:

_„Mindazáltal az embernek Fia mikor eljő, avagy talál-é hitet e földön?”(Luk 18:8.)_

És azt is, hogy nem lesz felebaráti szeretet:

_„12. És mivelhogy a gonoszság megsokasodik, a szeretet sokakban meghidegül._

_13\. De a ki mindvégig állhatatos marad, az idvezül._

_14\. És az Isten országának ez az evangyélioma hirdettetik majd az egész világon, bizonyságul minden népnek; és akkor jő el a vég.”(Mat 24:12, 14.)_

Az idők végezetén sokszorosára nő az igazságtalanság, sokak szeretete kihül, és ezt az evangáliumot hirdetik majd a világban, és akkor jön a vég.

Az idők vége az egyház végső időszaka. Abban a fejezetben az Úr leírja az egyház szeretetre és hitre vonatkozó, folyamatosan hanyatló állapotát; de a leírás csak megfelelések által van megadva. Az Úr jövendölései ezért nem érthetők meg a szellemi értelem ismerete nélkül, mely minden részlettel megfelelésben áll. Ez okból kifolyólag az Úr megengedte nékem, hogy mindent megmagyarázzak ama fejezetben, és a következő fejezet egy részét is, mely az idők végével, az Úr eljövetelével, a fokozatosan pusztuló egyházzal és az Utolsó Ítélettel foglalkozik. Ez látható a Mennyei Titkok következő fejezeteiben CAELESTIA (3353-3356, 3486-3489, 3650-3655, 3751-3757, 3897-3901, 4056-4060, 4229-4231, 4332-4335, 4422-4414, 4635-4638, 4661-4664, 4807-4810, 4954-4959, 5063-5071).

36\. Itt kell néhány szót szólnom arról, hogy ahol nincs hit, ott nincs felebaráti szeretet. Azt feltételezik, hogy a hit addig tart, míg az egyház tanításaiban hisznek, tehát ez azoknál van, akik hisznek. De hinni valamiben, az még nem jelent önmagában hitet, hanem akarni és cselekedni azt, amit hiszünk. Az a hit.

Mikor az egyház tanításai pusztán csak hitből állnak, ezek nem lépnek bele abba, ahogyan az ember él, hanem csak az emlékezetébe, és így abba, amit a külső ember gondol.

Amikor az egyház tanításait pusztán csak elhiszik, akkor ezek a tanítások nem lépnek be az ember életvitelébe, csak a memóriájába, így csak abba, amit a külső ember gondol. Ezek (a tanítások) csak akkor lépnek bele az ember életvitelébe, amikor belépnek az akaratába és ezáltal a cselekedeteibe is, vagyis csak akkor, amikor a szelleme először elköteleződik. Az ember szelleme szempontjából az ember élete valójában olyan, amilyenné azt az akarata és az akaratából származó gondolatai alakítják. Az ember memóriája és az abból származó gondolkodás pusztán egy bejárat, amin keresztül csak a bevezetés valósul meg.

\[2\] Nincs különbség aközött, hogy akaratot vagy szeretetet mondunk, mert minden ember azt szereti, amit akar, és azt akarja, amit szeret.

Az akarat a szeretet befogadójaként szolgál, az értelem pedig, melynek feladata a gondolkodás, a hit befogadója. Egy ember sokat tudhat és gondolkodhat, meg is érthet sok mindent, de azokat, amik nincsenek összhangban az akaratával vagy a szeretetével, a sutba dobja, amint egyedül hagyják, hogy a saját akaratából és szeretetéből gondoljon rájuk. Így a testi élet után, mikor szellemként él, el is veti ezeket magától. Mint azt röviddel ezelőtt mondottam, az egyetlen dolog, ami egy ember szellemében megmarad az, ami belépett az akaratába vagy szeretetébe.

Minden más, a halál után távolinak tűnik, és mivel többé nem képezi az élet részét, kivettetik, és megvetetté válik.

\[3\] Más a helyzet, ha az ember nem csak elhiszi az egyház igéből előhozott tanításait, hanem ténylegesen akarja és teszi azokat, mert akkor valódi hite van. A hit szeretetérzés az igazság iránt, melynek eredete az igaz akarása, (csak) azért mert igaz, mivel ez a valódi szellemi elem az emberben. Ez igen távol áll a természetitől, ami nem önmagáért akarja az igazságot, hanem hogy dicsőséget, hírnevet és nyereséget szerezzen magának.

Amennyiben az igazság az ilyesfajta szempontoktól távolinak tekinthető, akkor szellemi, mert lényegét illetően Isteni. Így ha azt akarjuk, ami igaz, (csak) azért mert igaz, az azt is jelenti, hogy elismerjük és szeretjük az Istenit. Ezek a dolgok olyannyira összefüggenek, hogy a mennyben egynek tekintik őket. Az Isteni, amely az Úrból árad ki a mennyben, az Isteni igazság (l. Menny és Pokol 128-132); és azok, akik befogadják, és életük részévé teszik, azok a mennybéli angyalok. Ezen megjegyzések arra hívatottak, hogy tudtul adják: a hit nem csupán elhinni valamit, hanem akarni és tenni, így nem lehet ott hit, ahol nincs felebaráti szeretet. A felebaráti szeretet, avagy szeretet, az akarat és tett.

37\. Az egyházban manapság a hit oly ritka, hogy aligha mondhatnánk, hogy létezik. Ez világossá válik, ha sok embert, művelteket és egyszerűbbeket, megvizsgáljuk. Olyanoknál, akik haláluk után szellemekként megvizsgáltattak, hogy a világban milyen volt a hitük, kitudódott, hogy mindegyik azt feltételezte, hogy a hit csupán elhinni valamit, és meggyőződés arról, hogy az úgy van. A műveltebbek feltételezték, hogy az a bizakodás és reménykedés volt az, hogy az Úr szenvedése és az Ő közbenjárása megmentette őket. Alig volt olyan, aki tudta volna közülük, hogy nincs hit felebaráti szeretet és szeretet nélkül.

Valójában nem tudták, mit is jelent a felebarát iránti szeretet; vagy mi a különbség gondolkodás és akarat között. Többségük kitért a felebaráti szeretet elől, mondván, az nem vezetett semmire, hanem csak a hit. Mikor azt mondták nekik, hogy a felebaráti szeretet és a hit egyek, akárcsak az akarat és az értelem, és a felebaráti szeretet az akaratban, a hit az értelemben tartózkodik, tehát ezek szétválasztása olyan, mint az akaratot szétválasztani az értelemtől, akkor mindezt érthetetlennek tartották. Ebből világos, hogy alig van napjainkban hit.

Erre egy ragyogó bizonyítékkal szolgáltak. Azok, akik meggyőzettek ama hamisság felől, hogy hitük van, bevitetének egy angyali társaságba, melyben valódi hit volt; és mikor kapcsolatot létesítettek velük, tisztán érzékelték, hogy nincs hitük, s e tényt több tanú előtt bevallották. Ugyanez a bizonyíték adatott más módon azok felől, akik meg voltak győződve arról, hogy gyakorolták a hitet, és azt gondolták, hogy hitük volt (believed), de nem élték a hit életét, mely a felebaráti szeretet. Valamennyien bevallották, hogy nem volt hitük, mert a szellemük élete megfosztatott a hittől, de amíg a természeti világban éltek, megmaradt az életükön kívül, mintha valamin gondolkodnának.

Ilyen az egyház állapota napjainkban; nincs benne hit, mert nincs benne felebaráti szeretet. Ahol nincs felebaráti szeretet, ott semmiféle szellemi jó nincs, mert a felebaráti szeretet az egyetlen forrása eme jónak. Közölték velem a mennyből, hogy néhány embernél még van jó, de az nem nevezhető szellemi jónak, csak természeti jónak. Ez azért van, mert a valódi Isteni igazságok elhomályosíttattak, és ezek azok, melyek a felebaráti szeretethez vezetnek, tanítván azt és arra tekintvén, mint végcélra. Nincs más mód arra, hogy a felebaráti szeretet megvalósuljon, csak ha az igazságok, mint annak forrásai, jelen vannak.

Azok az Isteni igazságok, melyeken az egyház tanításai alapulnak, egyedül a hitre vonatkoznak; így a hit tanításainak hívják azokat, és nem az életre vonatkoznak. Azok az igazságok, melyek egyedül a hitre vonatkoznak és nem az életre, nem tudják az embert szellemivé tenni; és mindaddig, amíg nem válnak az élete részévé, pusztán természeti igazságok (lesznek), melyeket csupán annyira ismernek és gondolnak rájuk, mint más egyéb dolgokra. Ez az, amiért a szellemi jó nem létezik manapság, csak egyes embereknél van természeti jó.

\[2\] Ezen felül, minden egyház a kezdet kezdetén szellemi, mivel a felebaráti szeretettel veszi kezdetét.

Azonban idővel elfordul a felebaráti szeretettől a hit felé, és a belső helyett a külső egyházává válik. Mikor külsővé válik, a végéhez érkezik, mert akkor minden, ami fontos benne az a tudáshoz kapcsolódik, és kevés az élethez, ha egyáltalán van benne valami abból. Az ember, mikor a belső helyett külsővé válik, szellem világossága ennek arányában elsötétül, mígnem képtelen lesz látni az Isteni igazságokat magából az igazságból, vagyis (nem lát többé) a mennybéli fényben- a menny fénye az Isteni igazság-, hanem csak a természeti fényben. Ez mikor magában van, és nem kíséri a szellemi fény, az Isteni igazságot úgy látja, mintha éjszaka lenne, és nincs más lehetősége arra, hogy felismerje, mi is a valódi igazság (csak arra támaszkodhat, hogy) azt egy főpap prédikálja, és azt általában elfogadja a hallgatóság.

Ez azért van így, mert értelmi képességeik nem világosodhattak meg az Úrtól; mert minél fényesebb természeti világosság ragyogja be az értelmet, a szellemi fény annál inkább elhomályosul. A természeti világosság fényesen ragyog az értelemben mikor a világi, testi és földi dolgokat jobban szeretik, mint a szellemit, mennyeit és Istenit; és ennek kiterjedésével az ember külsővé válik.

39\. Mivel a keresztyén világban nem ismeretes, hogy nem létezhet hit felebaráti szeretet nélkül, sem az, hogy mit jelent a felebarát iránti szeretet, sőt még az sem, hogy az akarat az, ami a valódi embert alkotja, és gondolkodása csak annyiban érvényesül, amennyiben az akarat ösztönzi, ezért− hogy némi értelemből fakadó fényt eloszlassak erről a témáról− be kell ide illesztenem néhány feljegyzést azok közül, amelyeket a Mennyei Titkok (c. művem) fejezeteihez gyűjtöttem ki, s melyek tán felhasználhatók ennek érzékeltetésére.

A hitről Ha valaki nem tudja, hogy a világon minden dolog az igazra és a jóra vonatkozik, s e kettőnek össze kell kapcsolódni ahhoz, hogy valami létrejöjjön, az (az ember) nem tudja azt sem, hogy az egyházban minden dolog a hitre és az életre, valamint ezek összekapcsolódására vonatkozik (AC 7752-7762, 9186, 9224). Minden dolog a világon az igazra és a jóra, valamint ezek összekapcsolódására vonatkozik (AC 2451, 3166, 4390, 4409, 5232, 7256, 10122, 10555). Az igazságok a hithez, míg a jó minden fajtája a szeretethez tartozik (AC 4352, 4997, 7178, 10367).

\[2\] Ha valaki nem tudja, hogy egy emberi lény kialakulásának minden részlete az észre (értelemre) és az akaratra, valamint ezek összekapcsolódására vonatkozik, melynek meg kell történnie ahhoz, hogy egy személy emberré váljon, az (az ember) nem tudja azt sem, hogy az egyházban minden a hitre és az életre, valamint ezek összekapcsolódására vonatkozik, melynek meg kell történnie ahhoz, hogy az egyház jelen legyen egy személyben (AC 2231, 7752-7754, 9224, 9995, 10122).

Az ember két képességgel rendelkezik, az egyiket észnek, a másikat akaratnak nevezzük (AC 641, 803, 3623, 3539). Az ész feladata az igazságok befogadása, és így a hit által elvégzendő dolgoké; az akarat feladata a jó fajtáinak befogadása, és így a szeretet által elvégzendő dolgoké (AC 9300, 9930, 10064). Ebből az következik, hogy a szeretet vagy a felebaráti szeretet az, ami által az egyház előáll, s nem a hit önmagában, vagyis a szeretettől és felebaráti szeretettől elszakadt hit (AC 809, 916, 1798, 1799, 1834, 1844, 4766, 5826).

\[3\] A felebaráti szeretettől elszakadt hit nem hit (AC 654, 724, 1162, 1176, 2049, 2116, 2343, 2349, 2417, 3419, 3849, 3868, 6348, 7039, 7342, 9783). A hitnek e fajtája elvész a másik életben (AC 2228, 5820). A pusztán csak a hitről való tanítások elpusztítják a felebaráti szeretetet (AC 6353, 8094). Azokat, akik elválasztják a hitet a kegyességtől, az Igében Kain, Kám, Rúben jelképezik, továbbá az elsőszülött egyiptomiak és a filiszteusok (AC 3325, 7097, 7317, 8093). Minél hátrébb húzódik a felebaráti szeretet, annál erősebb lesz a hit tantétele önmagában (AC 2231).

Az egyházak az idő folyamán elfordulnak a felebaráti szeretettől a hit felé, s végül egyedül csak a hit marad (AC 4683, 8094). Az egyházak utolsó időszakában nincsen hit, mert nincs felebaráti szeretet (AC 1843, 3489, 4689). Ha bárki úgy tekint a puszta hitre, mint ami megváltást kínál, az elnézi az élet gonoszságait; és azoknak, akik gonoszul élnek, nincs hitük, mert nincs bennük felebaráti szeretet (AC 3865, 7766, 7778, 7790, 7950, 8094). Ezek az emberek belsőleg a saját gonoszságuk hamisságainak vannak alávetve, habár ezt nem tudják (AC 7790, 7950).

Ebből következik, hogy a jó nem kapcsolódhat hozzájuk (AC 8981, 8983). A másik életben is szembeszegülnek a jóval és azokkal, akikben jóság lakozik (AC 7097, 7127, 7317, 7502, 7545, 8096, 8313). Az egyszerű szívű emberek jobban tudják, mint a bölcsek, hogy mi alkotja az élet jóságát, s így a felebaráti szeretetet, de nem azt, hogy mi az attól elválasztott hit (AC 4741, 4754).

\[4\] A jóság létezés és az igazság ebből a létezésből születik. Tehát a hit igazsága a felebaráti szeretet jóságából születik. (AC 3049, 3180, 4574, 5002, 9154).

Ebből következik, hogy a hit igazságának a felebaráti szeretet jója ad életet; vagyis a hit élete a felebaráti szeretet (AC 1589, 1947, 1997, 2571, 4070, 4096, 4097, 4736, 4757, 4884, 5147, 5928, 9154, 9667, 9841, 10729).

Egy ember hite nem élő, ha azokról a dolgokról, amiket hit által kell tenni, pusztán csak tudomása van, és rajtuk gondolkodik; (a hite) csak akkor élő, ha akarja azokat, és az akarat által megteszi (AC 9224). Az Úr nem a hit által kapcsolódik az emberhez, hanem a hit életén keresztül, mely a felebaráti szeretet (AC 9380, 10143, 10153, 10578, 10645, 10648). A felebaráti szeretet jóján alapuló imádat az igazi imádat; de ha az a hit igazságaira alapul, s a felebaráti szeretet jóját mellőzi, akkor csak külsőséges cselekedet (AC 7724).

\[5\] A hit önmagában, azaz elválasztván a felebaráti szeretettől, olyan, mint a téli fény, mikor minden élőlény alszik, és semmi sem sarjad a földből. De a hittel ötvözött felebaráti szeretet olyan, mint a tavasz és a nyár fénye, mikor minden virágzik és növekedik (AC 2231, 3146, 3412, 3413). A téli fény, melyet a felebaráti szeretettől elvált hit ád, a másik életben sűrű sötétségbe fordul, mikor a mennyből fény árad reá. Azok, akiknek efféle hitük van, akkor vakságba és ostobaságba süllyednek (AC 3412, 3413).

Azok, akik elválasztották a hitet a felebaráti szeretettől, sötétségben vannak, vagy tudatlanságban az igazságot illetően, tehát a hamisságoknak vannak alávetve; mert ezek (jelentik) a sötétséget (AC 9186). Alámerítik magukat a hamisságokba, így a gonoszságokba (AC 3325, 8094); a tévhitek és a hamisságok azok, melyekbe elmerülnek (AC 4721, 4730, 4776, 4783, 4925, 7779, 8313, 8765, 9224). Az Ige számukra bezárt könyv (AC 3773, 4783, 8780). Nem látnak és még csak nem is figyelmeznek az Úr kinyilatkoztatásaira a szeretetről és a felebaráti szeretetről (AC 1017, 3416). Még azt sem tudják, mi a jó, vagy a mennyei szeretet, vagy pedig az emberszeretet (AC 2057, 3603, 4136, 9995).

\[6\] A felebaráti szeretet hozza létre az egyházat, nem pedig a felebaráti szeretettől elválasztott hit (AC 809, 916, 1798, 1799, 1834, 1844). Milyen jó is lenne, ha az egyházban a felebaráti szeretet az őt megillető első helyen állna (AC 6269, 6272). Ha a felebaráti szeretet lenne az elsődleges alapja, akkor csak egyetlen egyház lenne, s nem oszlana annyi felé; és akkor nem számítana, hogyha a hitre és az imádat külsőségeire vonatkozó tanításaik különböznének AC 1285, 1316, 2385, 2853, 2982, 3267, 3445, 3451, 3452). A mennyben mindenki a felebaráti szeretet szemszögéből látható, és senki sem a felebaráti szeretetet nélkülöző hit alapján (AC 1258, 1394, 2364, 4802).

\[7\] Az Úr tizenkét tanítványa jelképezte az egyházat a hit és a felebaráti szeretet teljességének vonatkozásában, hasonlóképpen Izráel tizenkét nemzetsége is (AC 2129, 3354, 3488, 3858, 6397). Péter, Jakab és János felsorolásuk sorrendje szerint jelképezte a hitet, a felebaráti szeretetet és a felebaráti szeretet jó cselekedeteit (AC 3750). Péter a hit jelképe volt AC 4738, 6000, 6073, 6344, 10087, 10580); János a felebaráti szeretet jó cselekedetének (AC előszó Mózes I. könyvének 18. és 22. fejezetéhez). Ahol az utolsó szakaszban való állapotot, mikor nincs hit az Úrban a felebaráti szeretet hiánya miatt, Péter ábrázolta, háromszor tagadván meg az Urat, mielőtt a kakas másodszor\* megszólalt volna; mert Péter a képviseleti értelemben a hit (AC 6000, 6073). A kakasszó és az alkonyat jelenti az Igében az egyház utolsó idejét (AC 10134).

A három, vagy háromszor a teljes befejezést jelenti (AC 2788, 4495, 5159, 9198, 10127). Hasonló jelentése van az Úr Péterhez intézett szavainak, mikor látta, hogy János követi az Urat (AC 10087):

_"21. Ezt látván Péter, monda Jézusnak: Uram, ez pedig mint lészen?_

_22\. Monda néki Jézus: Ha akarom, hogy ő megmaradjon, amíg eljövök, mi közöd hozzá? Te kövess engem!"(Ján 21:21,22)_

János az, aki az Úr kebelén nyugodott, mert ő jelképezte a felebaráti szeretet jó cselekedeteit (AC 3934, 10081). Minden személy és helységnév az Igében elvont jelentéssel bír (AC 768, 1888, 4310, 4442, 10329).

A FELEBARÁT SZERETETRŐL

\[8\]. A Menny két királyságra oszlik, az egyiket mennyei, a másikat szellemi királyságnak hívják.

A szeretet a mennyei királyságban az Úr iránti szeretetet jelenti, melyet mennyei szeretetnek hívunk, míg a szeretet a szellemi királyságban a felebarát iránti szeretetet (könyörületességet) jelenti, melyet szellemi szeretetnek hívunk (AC 3325, 3653, 7257, 9002, 9835, 9961). A menny felosztása eme két királyságra le van írva a Menny és Pokol c. műben (HH 20-28). Az Úr Istenije a mennyben az Ő iránta való szeretet és a szeretet (könyörületesség) a felebarát iránt (HH 13-19).

\[9\] Nem tudják azt, hogy mi a jó és az igaz ÉS nem tudják mi az Úr iránti szeretet és a felebarát iránti könyörületesség\*, mert minden jónak a szeretettel és a könyörületességgel van kapcsolata (AC 7255, 7366). Ismervén az igazságokat, akarván az igazságokat, és az igazságokat magukért az igazságokért szeretni - éppen azért, mert azok igazak: ez a felebaráti szeretet (charity) (AC 3876, 3877). A felebaráti szeretet magában hordoz egy belső vonzódást aziránt, hogy az igazságot cselekedje, s nem pedig egy külső vonzalmat, mely a belsőt nélkülözi (AC 2439, 2442, 3776, 4899, 4956, 8073).

(vagy: Nem tudják azt, hogy milyen az a jó és az az igaz, melyből hiányzik annak ismerete, hogy mi az Úr iránti szeretet és a felebarát iránti könyörületesség-a ford.)

A felebaráti szeretet egyaránt magába foglalja a szolgálatok végrehajtását önmagukért, és természete a végrehajtott szolgálattól függ (AC 7078, 8253). A felebaráti szeretet az ember szellemi élete (AC 7081). Az Ige teljessége egy tanítás a szeretetről és a könyörületességről (AC 6632, 7261). Manapság tudatlanság van a felebaráti szeretet mibenlétéről (AC 2417, 3398, 4776, 6632). Még inkább lehet tudni valaki saját céljairól, hogy a szeretet és a könyörületesség az ami emberré tesz. Az ember rájöhet akár a saját elméje fénye által is arra, hogy a szeretet és a könyörületesség az, ami emberré tesz. (AC 3957 6273); és azt is, hogy az igaz és a jó összhangban vannak, és egymástól kölcsönösen függenek, és így van ez a felebaráti szeretettel és a hittel is (AC 7627).

\[10\] A legmagasabb értelemben az Úr a felebarát, mert Őt kell szeretni mindenek felett, ezért minden, ami Belőle származik, és amiben Ő jelen van, és ennélfogva a jó és az igaz, az a felebarát (AC 2425, 3419, 6706, 6819, 6823, 8124). A különbség egyik és másik felebarát között a jó természetétől függ, és így az Úr jelenlététől (AC 6707-6710). Minden ember és minden társaság, akárcsak valakinek a hazája vagy a gyülekezete, és általános értelemben az Úr királysága a felebarát.

Szeretni a felebarátot azt jelenti: jót tenni neki állapotának megfelelően.

Tehát a felebarát azok jója, akikről valakinek gondoskodni kellene (akik valakinek a törődésére szorulnak-_a ford_.) (AC 6818-6824, 8123). A polgári jó, mely az igazságszolgáltatás, és az erkölcsi jó, mely a közösségben való élet jósága a felebarátban van. A felebarát szeretete nem egy személy szeretetét jelenti, hanem azt, amivel ő rendelkezik, mely az ő természetét adja, vagyis a jó és az igaz (AC 5025, 10336). Az, aki egy személyt szeret, és nem azt, amivel ő rendelkezik, amely az ő természetét adja, a gonoszt ugyanúgy szereti, mint a jót (AC 3820). Ezek az emberek ugyanannyira tesznek jót a gonosznak, mint a jó embernek, de jót tenni a gonosznak az annyi, mint ártani a jónak; és ez nem a felebarát szeretete (AC 3820, 6703, 8120).

Az a bíró, aki megbünteti a gonoszt, hogy megjavuljon, és megakadályozza, hogy a jó megfertőződjön annak gonoszságával, az a felebaráti szeretet (AC 3820, 8120, 8121).

\[11\] Szeretni a felebarátot, annyit tesz, mint jót tenni, becsületesen és helyesen viselkedni minden feladatban és minden hivatalban (AC 8120-8122). Így a felebarát iránti szeretet (könyörületesség) kiterjed minden egyes dologra, amire csak gondolunk, amit csak akarunk, vagy cselekszünk (AC 8124). A felebarát szeretete: a jó és az igaz kedvéért tenni a jót és igazat (AC 10310, 10376). Azok, akik ezt teszik, szeretik az Urat, aki a legfelsőbb értelemben a felebarát (AC 9210). Az a felebaráti szeretettel (charity) _teljes_ élet, ha az Úr parancsolatainak megfelelően élünk, tehát az Isteni igazságok szerinti élet az Úr iránti szeretet.

\[12\] Az igazi felebaráti szeretet nem vár viszonzást (AC 2027, 2273,\*\* 2380, 2400, 3887, 6388-6393), mert belső szeretetérzésből jön, vagyis annak öröméből, hogy jót tesz (AC 2273, 2400, 3887, 6788-6393). A másik életben, azok, akik elválasztják a hitet a felebaráti szeretettől, a hitre tekintenek, és ami kifelé látszik, mint például a jó cselekedetek, úgy csinálták mintha megérdemelnék a jutalmat. (they have done as deserving reward) (AC 2273).

\[13\] Az Ősi Egyház tanítása arról szólt, hogyan kell élni, mely a felebaráti szeretet tana (AC 2385, 2417, 3419, 3420, 4844, 6628). Az ősök, akik az egyházhoz tartoztak, a felebaráti szeretetből való jó cselekedeteket egy alacsonyabb szinten művelték, és osztályokba sorolták őket, mindegyiknek nevet adván.

Ez volt bölcsességük forrása (AC 2417, 6629, 7259-7262). Azok bölcsessége és értelme, akik emberszeretettel teljes életet élnek a világban, mérhetetlenül megnövekszik a másik életben (AC 1941, 5849). Az Úr felebaráti szeretettel tölti meg az Isteni igazságokat, mert ez az ember valódi élete (AC 2363). Az ember egy kerthez hasonlítható, mikor a felebaráti szeretet és a hit összekapcsolódik benne, és sivataghoz, mikor nem egyesülnek (AC 7626). Amennyiben az ember eltávolodik a felebaráti szeretettől, úgyannyira eltávolodik a bölcsességtől is (AC 6630). Azok, akikből hiányzik a felebaráti szeretet, tudatlanok az Isteni igazságok felől, bár magukat okosnak tartják (AC 2417, 2435).

AZ AKARATRÓL ÉS AZ ÉRTELEMRŐL

\[14\] Az embernek két tulajdonsága van, az egyiket az értelemnek, a másikat akaratnak nevezzük (AC 35, 641, 3539, 10122). E kettőből áll össze a valódi személyiség (AC 10076, 10109, 10110, 10264, 10284). E két tulajdonság természete határozza meg egy ember természetét (AC 7342, 8885, 9282, 10064, 10284).

Ezek az adottságok azok, melyek az embert az állattól megkülönböztetik, mert az emberi értelem felemelhető az Úr által olyannyira, hogy lássa az Isteni igazságokat; és hasonlóképpen az akarat is felemelhető olyannyira, hogy érzékelje az Isten jóságának sokaságát. Így egy ember kapcsolódhat az Úrhoz e két adottság révén, melyek őt alkotják. Más a helyzet viszont az állatoknál (AC 4525, 5114, 5302, 6323, 9231). Mivel az ember birtokában van ezen képességeknek, felsőbbrendű az állatoknál, és a belsője tekintetében -mely szelleméhez tartozik- nem képes meghalni, vagyis örökké él (AC 5302).

\[15\] A világmindenségben minden dolog a jóval és az igazzal kapcsolatos; így minden dolog az emberben az akarattal és az értelemmel (AC 803, 10122), mert az értelem fogja fel az igazságot, és az akarat a jót (AC 3332, 3623, 5835, 6065, 6125, 7503, 9300, 9930). Ugyanarról van szó, ha az igazságról, vagy ha a hitről beszélünk, mivel a hit az igazsággal van kapcsolatban, az igazság meg a hittel. Hasonlóképpen, ugyanarról van szó, ha a jóról vagy a szeretetről beszélünk, mivel a szeretet a jóval van kapcsolatban, a jó meg a szeretettel. Az ember azt mondja igaznak, amiben hisz, és azt nevezi jónak, amit szeret (AC 4353, 4997, 7178, 10122, 10367).

Ebből következik, hogy az értelem a hit befogadója, míg az akarat a szereteté (AC 7179 10122, 10367). Mivel az ember értelme képes befogadni az Istenben való hitet, és akarata képes befogadni az Isten iránti szeretetet, képes a hiten és a szereteten át kapcsolódni Istenhez; és eme a képesség révén örökké élhet (AC 4525, 6323, 9231).

\[16\] Az ember akarata az ő életének valódi léte, mert arra szolgál, hogy befogadja a szeretetet, avagy a jót. Az ember értelme pedig az életének ebből a forrásból való „létrejövetele”, mert arra szolgál, hogy befogadja a hitet és az igazságot (AC 3619, 5002, 9282).

Így tehát ez az akarat élete, mely a legmeghatározóbb elem egy ember életében, és az értelem élete ebből származik (AC 585, 590, 3619, 7342, 8885, 9282, 10076, 10109, 10110); hasonlóan ahhoz, hogy a fény a lángból, avagy a tűzből árad (AC 6032, 6314). Az ember a sajátját abból alakítja ki, ami az értelmébe és ugyanakkor az akaratába belép, de azokból nem alakíthatja ki, ami csak az értelmébe hatol be (AC 9009, 9069, 9071, 9128, 9182, 9386, 9393, 10076, 10109, 10110). Mindaz, amit az akarat befogad, az az ember életének a részévé válik (AC 3161, 9386, 9393).

Ebből következik, hogy ami valakit emberré tesz, az az akaratától függ, és az abból származó értelemtől (AC 8911, 9069, 9071, 10076, 10109, 10110). Az is igaz, hogy minden egyént az akaratának -és így az értelmének- a jóhoz való összhangja szerint szeretnek és értékelnek mások. Mindenkit, aki jóindulatú és értelmes (understands well), azt szeretik és becsülik, de mindazokat, akik értelmesek ugyan, de nem a jót akarják, azokat elutasítják és szidalmazzák (AC 8911, 10076). Halál után az ember az ő akaratának állapotában marad, és az értelem elvétetik attól (AC 9069, 9071, 9386, 10153).

Akkor az értelem azon dolgai melyek viszont nem az akaratéi, elhalnak, mert nincsenek benne, abban a személyben (AC 9282). Hogy más módon is szemléltessük, egy ember állapota a halál után olyan marad, mint amilyen a szeretete volt, és így a hite; vagy olyan, mint amilyen a jója volt, és így az igazsága. Elhalnak azok a dolgok, amiknek a hittel van kapcsolata, míg a szeretettel nincs, vagy azok a dolgok, amiknek az igazsággal van kapcsolata, de nincs a jóval, mert nincsenek a személyben, vagy bármely részében (AC 553, 2363, 10153).

Az ember értelmével azt is megragadhatja, amit nem az jószántából tesz, vagyis megértheti azt is, amit nem akar, mert szeretetével ellenkezik (AC 7539). Annak oka, hogy miért nehéz az embernek különbséget tenni a gondolkodás és az akarta között (AC 9995).

\[17\] Milyen természetellenes azok állapota, kiknek értelme és akarata nem működik együtt (AC 9075) Ebben az állapotban vannak a képmutatók, szélhámosok, talpnyalók, kuruzslók (AC 3573, 4327, 4799, 8250).

\[18\] Minden jó iránti vágy és így az igazságok megértése iránti vágy is az Úrtól van; de nem Tőle van a jó iránti vágytól elválasztott igazságok megértése iránti vágy (AC 1831, 3514, 5482, 5649, 6027, 8685, 8701, 10153). Az értelmet az Úr világosítja meg (AC 6222, 6608, 10659). E megvilágosítás annyiban érvényesül, amennyiben az ember befogadja az igazságot az akaratába, vagyis annyira, amennyire az igazság szerint akar cselekedni (AC 3169). Az értelem a mennyei világosságtól függ, épp úgy, mint e világban a látás függ a fénytől.

Az értelem természetét az igazságok természete határozza meg, melyek a jóból származnak, ami kialakította őket (AC 10064). Az értelemet tulajdonképpen a jóból eredő igazságok alakítják ki, nem pedig a gonoszból eredő hamisságok (AC 10675). Az értelemnek az a rendeltetése, hogy a tapasztalat alapján meglássa az igazságokat, okokat, összefüggéseket és ésszerű következményeket (AC 6125). Az értelemnek az a rendeltetése, hogy meglássa és felismerje, hogyha valami igaz, még mielőtt bizonyítva lenne, nem lévén képes bárminek is a bebizonyítására (AC 4741, 7012, 7680, 7950, 8521, 8780).

Annak képessége, hogy már a bizonyosság megszerzése előtt lássuk és érzékeljük azt, hogy egy dolog igaz, csak azok számára lehetséges, akik az igazságot magáért az igazságért szeretik, vagyis akik a szellemi fényben örömüket lelik (AC 8521).

A bizonyítékokkal rendelkező fény a természeti fény, melyet akár a gonoszok is birtokolhatnak (AC 8780). Mindenféle hittétel, akár a téves is, bebizonyítható olyannyira, hogy végül igaznak tűnik. (AC 2482, 2490, 5033, 6865, 7950\*\*\*).

\*\[Az első kiadásban „harmadszor” van\]

\*\* \[Az első kiadás a 2340 és a 2373 pontra hivatkozik. A szövegben található számok feltételezhetően tervezett (_hivatkozások_)\]

\*\*\* \[Az első két hivatkozás hibásnak tűnik. _Az angol fordításból átvett megjegyzés_\]

40\. VII. A Jelenések könyvének minden jövendölése napjainkban telik be

Senki sem tudhatja mit jelent, és mit foglal magába a Jelenések könyve anélkül, hogy ismerné az Ige a belső, avagy szellemi értelmét. Minden, ami benne foglaltatik, az Ótestamentum prófétai könyveihez hasonló stílusban íródott, melyekben minden kifejezésnek olyan szellemi jelentése van, mely nem látható a betű szerinti értelmében. Sőt, mi több, a Jelenések könyvének tartalma csak a szellemi értelem alapján magyarázható meg azok által, akik tudják, mi történt az egyházzal egészen annak végezetéig; és ezt csak a mennyben lehet megismerni. Ez a Jelenések könyvének tárgya, mert az Ige szellemi értelemben mindenütt a szellemi világgal foglalkozik, vagyis az egyház állapotával a mennyben és a földön. Ez az, amiért az Ige szellemi és Isteni. Az egyház állapotát a következőkben ismertetem. Ez annak megerősítésére szolgálna, hogy Jelenések könyvének tartalma nem magyarázható meg másként, hanem csak olyan valaki által, aki kijelentést kapott a mennyben az egyház egymást követő állapotairól. A mennyben ugyanúgy van egyház, mint a földön. Ezzel kapcsolatos néhány megjegyzés a következőkben lesz.

41\. Míg az ember csak a világban él, nem képes látni, hogy milyen az Úr egyháza a földön, még kevésbé azt, hogy miként fordult át jóból gonoszba az idők folyamán. Ez azért van így, mert az ember külső szemlélőként van jelen, míg a világban él, és csak azt képes meglátni, ami természeti embere számára nyilvánvaló. A földön nem látható az, hogy az egyház szellemi nézőpontból, a belsője nézőpontjából hogyan néz ki. De a mennyben oly tisztán látható, mint világos nappal fénynél, mert az angyalok szellem szerint gondolkoznak és szellem szerint is látnak, így csak azt látják, ami szellemi.

Ezen túl, minden ember összegyűjtetett ott, mindenki, aki a világon csak megszületett a teremtés kezdete óta, ahogyan azt fent is megmutattuk, és ezek mind társaságokra osztattak szét a bennük lévő jó és igaz természete szerint (l. Menny és Pokol 41-50.). Így van az, hogy az angyalok tisztán látják a mennyben az egyház állapotát és azt, hogy milyen az előmenetele.

\[2\] Tehát, mivel a Jelenések könyve a szellemi értelmében az egyház szeretetre és hitre vonatkozó állapotát írja le, senki sem tudhatja, mi lehet elrejtve a teljes elbeszélésben, csak ha az feltáratik neki a mennyből, és ha megengedtetik neki, hogy megismerje az Ige belső, avagy szellemi értelmét.

Bizton kijelenthetem, hogy minden részlet, egészen a szavak szintjéig, szellemi jelentést tartalmaznak, mely teljes leírást ad mindarról, hogy mi kell tenni az egyházzal, a szellemi állapotára vonatkozóan a kezdettől a végéig. Mivel ott minden egyes szónak szellemi értelme van, egy sem hagyható ki anélkül, hogy ne változna meg a gondolatok iránya a belső értelemben. Ezért olvasható a Jelenések könyvének végén az, hogy:

_"És ha valaki elvesz e prófétálás könyvének beszédeiből, az Isten annak részét eltörli az élet könyvéből, és a szent városból, és azokból, a mik e könyvben megírattak."(Jel 22:19.)_

\[3\] Nagyjából ugyanez a helyzet az Ószövetség könyveivel is. Ezekben minden egyes téma és szó belső, avagy szellemi értelmet tartalmaz; így itt sem veszhet el egyetlen szó sem. Ez az, amiért e könyvek az Úr Isteni gondviseléséből épségben megőriztettek mind az utolsó jottáig az idők során, mikor azok, akik lejegyezték, nagy gonddal foglalták írásba, ügyelvén a legkisebb részletekre is. E gondviselés az Úrtól arra való volt, hogy őrizze azt a szentséget, amit minden egyes jotta, betű és szó hordoz.

\[Az első kiadásban az szerepel, hogy: Isten elvenné”, de ez valószínűleg nyomdahiba; ugyanaz az alak fordul elő az AR-ben (Feltárult jelenések c. műben-a ford.) is és ez a görög (fordítással) megegyezik.\]

42\. Hasonlóképpen belső, avagy szellemi értelmet tartalmaz a Jelenések könyvének minden szava, és ama jelentés titkokat hordoz az egyház állapotáról a mennyben és a földön. Minthogy ezeket csak olyan valakinek tárhatták fel, aki jártas a (belső) értelemben, és ugyanakkor megengedtetett neki, hogy az angyalokkal kapcsolatban legyen, szellemben beszélvén velük, ezért a (belső) értelem tartalma feltáratott előttem, így meggátolván azt, hogy az ott leírtakat elleplezzék az emberek szeme elől, majd aztán veszni hagyják, mint valami érthetetlen dolgot.

Azonban túl sok írnivaló lenne e kis terjedelmű könyvbe. Így el szeretném magyarázni a Jelenések könyvét az elejétől a végéig, és részletesen kifejteni a benne rejlő titkokat. E magyarázatokat majd két éven belül ki kellene adnom, Dániel könyvéből származó néhány rész kíséretében, melyek mindezidáig titokban voltak, mert a szellemi értelmük nem nyittatott fel.\* \* \[ez a terv 1766-ban teljesült a Feltárult Jelenések kiadásával. A továbbiakhoz l. a latin-angol fordítás előszavát\]

43\. Akik nem ismerik a belső-avagy szellemi jelentést, soha ki nem találhatják, mit jelent a Jelenések könyvében szereplő sárkány, valamint Mihály és angyalainak vele folytatott küzdelme; a farok, mellyel a sárkány maga után vonta a csillagok egyharmadát az égről; a tengerből feljövő fenevad és a sokszarvú fenevad, mely a földből jön elő; a parázna, akivel a föld királyai paráználkodtak; az első és a második feltámadás; az ezer év; a kénkővel égő tüzes tó, melybe a sárkány, a fenevad és a hamis próféta vettetik; a fehér ló; az előző ég (menny) és az előző föld, melyek elmúltak; az új ég és az új föld, mely helyettük lesz; a tenger, ami nem lesz többé; a mennyből leszálló Új Jeruzsálem s annak méretei, falai, kapui és drágakő alapzata; a különféle számok; és az összes többi, ami teljes talány azoknak, akik semmit sem tudnak az Ige szellemi jelentéséről. De mindezek a részletek feltáratnak majd a Jelenések könyvének tervezett magyarázatában.

44\. Azt azonban előre kell bocsátanom, hogy a mennyei értelemben lévő jövendölések mindegyike beteljesedett. Jelen művemben néhány általános észrevételt tennék az Utolsó Ítéletről, Babilon pusztulásáról, az előző mennyről és az első földről, melyek elmúltak, az új mennyről és az új földről, és az Új Jeruzsálemről. Azt kellene tudni tehát, hogy mindezek az események most lezajlottak. De egyáltalán nem lehet belemenni a részletekbe addig, míg mindet meg nem magyarázom aszerint, ahogy azok a Jelenések Könyvében le vannak írva.

45\. VIII. Az Utolsó Ítélet már lezajlott.

Az e témában írott fenti \[28-32\] fejezetekben bemutattam, hogy az Utolsó Ítélet nem a földön zajlik, hanem a szellemvilágban, ahol mindenki összegyűjtetett, aki csak a teremtés kezdete óta élt. Mivel ez így van, egyetlen emberi lény számára nem lehetséges az, hogy körültekintően felkészüljön arra, amikor eljön az Utolsó Ítélet. Mert mindenki azt várja, hogy az a földön történik meg azzal, hogy ami látható égbolton és a földön egyszerre megváltoztatik, megrendítve a földi embereket.

Azért, hogy elfordítsuk az egyházhoz tartozó embereket attól, hogy ebben a hitben éljenek tudatlanul, meg azokat is, akik az Utolsó Ítéletről gondolkoznak és folyton arra várnak, ami végső fokon az emberek hitetlenségét fogja kiváltani arról, amit az Ige betű szerinti értelme állít róla; és hogy elébe vágjunk annak, hogy még több ember elveszítse az igébe vetett hitét, ezekért megengedtetett nekem az, hogy a saját két szememmel lássam, amint az Utolsó Ítélet éppen zajlik. Láttam a bűnösöket a pokolra vettetni és a jókat a mennybe felvitetni, így visszaállítván mindent a rendbe és így újra megalapozva a szellemi egyensúlyt a jó és a gonosz között, avagy a menny és a pokol között.

Megengedtetett nekem, hogy lássam, amint az Utolsó Ítélet elejétől a végéig lezajlik; azt is, ahogyan Babilon elpusztíttatott, és azt is, hogyan vettetnek a mélységbe azok, akiket a sárkány jelképez; és ezenfelül azt, hogy hogyan jön létre az új menny, és az Új Jeruzsálemről nevezett új egyház felállítása a mennyben. Megengedtetett nekem, hogy mindezt a saját szememmel lássam, így tehát szemtanúja lehettem. Ez az Utolsó Ítélet a múlt év elején, 1757-ben kezdődött, és az év végére beteljesedett.

47\. Túl hosszú lenne leírni ebben a rövid munkában a teljes történetét annak, hogy miként zajlott le az Utolsó Ítélet, de benne lesz a Jelenések könyvének Magyarázatairól szóló könyvemben.\* Az ítélet nem csak minden keresztyén egyházon tartatott, hanem mindazokon is, melyeket mohamedánként ismerünk, valamint minden pogányon is. A következő sorrendben zajlott: legelőször a római katolikus egyházhoz tartozókon, aztán a mohamedánokon, azután a pogányokon, végül a protestánsokon. A római katolikus egyházhoz tartozók ítélete a következő fejezetben lesz leírva, mely Babilon pusztulásáról szól; a protestánsok ítélete \*\* abban a fejezetben, mely a korábbi ég elmúlásáról szól \[65-72\].

A mohamedánok és a pogányok ítéletéről néhány megjegyzést fogok tenni ebben a fejezetben

\* \[Habár Swedenborg nagyon részletes kommentárt fűz a Jelenések könyvéhez a19. fejezetnél, sohasem fejezte be, hanem helyette egy rövidített változatot közölt 1766-ban Feltárult Jelenések címmel.\]

\*\* \[úgymint a református egyházakhoz tartozók.\]

48\. Minden népet és minden embert, aki megítéltetett, a szellemvilágban a következő rend szerint láttam előállni: középen gyülekeztek azok, akik reformátusnak hívatnak, és ezek csoportokra osztattak aszerint, hogy milyen népből valók voltak: a németek észak felé, a svédek nyugat felé, a dánok nyugaton, a hollandok kelet és dél felé, a britek középen voltak. E középpont körül, ahol minden református ott volt, láttam összegyűlni az összes római katolikust, legtöbbjük a nyugati negyedben, de néhány a déliben is volt.

Ezeken túl voltak a mohamedánok, szintén szülőföldjük szerint csoportosulva; mindet a nyugati határvidéken, délen láttam. Rajtuk is túl volt a pogányok mérhetetlen tömege, melyek a legkülsőbb gyűrűt alkották. Rajtuk túl valami olyasmi jelent meg, mint a tenger, határt alkotva. Annak oka, hogy a népek ilyen külön csoportokba rendeződtek az volt, hogy az egyes csoportokon belül az Isteni igazságok befogadása iránt azonos készség mutatkozott. Ennek eredményeként a szellemvilágban mindenki felismerhető a kerületről és a helyről, ahol él, akár egy közösségen belül is lakhelyének elhelyezkedéséből. Ezzel kapcsolatban l. a Menny és Pokol ide vágó fejezeteit (148, 149).

Hasonló dolog történik, mikor egyik helyről a másikra utaznak; akkor mindig olyan irányba haladnak, ami megfelel az adott életmódjuk szeretetéből fakadó gondolataik egymást követő állapotainak. Ez meghatározza a pontos helyüket, ahova vitetnek, mint az majd le lesz írva. Röviden, az utak, melyeken az emberek a szellemvilágban járnak, a gondolatok megvalósulásai az elmében. Ez az, amiért az utak, a járás és más hasonlók az Igében a megvalósítást és a szellemi életben való előbbrejutást jelentik szellemi értelemben.

49\. A négy égtájat az Igében, mint négy szélet említi, és az összegyűjtésük a négy szelek felől való gyülekezés; mint Máténál, az utolsó ítéletről szóló részben:

_„És elküldi az ő angyalait nagy trombitaszóval, és egybegyűjtik az ő választottait a négy szelek felől, az ég egyik végétől a másik végéig.” (Máté 24:31)._

És másutt:

_„És elébe gyűjtetnek mind a népek, és elválasztja őket egymástól, miként a pásztor elválasztja a juhokat a kecskéktől. És a juhokat jobb keze felől, a kecskéket pedig bal keze felől állítja.” (Máté 25:32, 33)_

Ez azt jelenti, hogy az Úr el fogja választani azokat, akik az igazban és a jóban vannak azoktól, akik az igazságot a jó nélkül bírják; mert az Ige szellemi értelmében a jobb az igazat jelenti, a bal pedig a jót, és ugyanez vonatkozik a bárányokra és a kecskékre. Másokon semmiféle ítélet nem hajtatott végbe, mert ama gonoszok, akiknél nem volt igazság, már régen a pokolban voltak. Oda vettetik minden gonosz (wicked) a halál után, anélkül, hogy ítéletre várnának, ezek azok, akik szívükben tagadják az Istenit és elutasítanak minden hitet az egyház igazságaiban. Az előző menny, mely elmúlt, azokból állt, akik az igazságokat bírták a jó nélkül; míg az új menny azokból alakul, akik egyidejűleg bírják az igazságokat és a jót.

50\. A mohamedánok és a pogányok ítélete, melyet e fejezet tárgyal, a következőképpen zajlott. A mohamedánok előhozattak ama helyről, ahol összegyűjtettek nyugaton, a déli résszel határosan, egy úton, mely a Keresztyének (területét) veszi körbe nyugatról, s északon át kelet felé halad végül elmenvén egészen a déli határig. Ez út során a gonoszok elválnak a jóktól. A gonoszok mocsarakba és tavakba vettetnek, sokan pedig egy túlfelől húzódó sivatagban szórattak szét.

De a jók kelet felé vezettetének egy tágas vidékre dél közelében, és ott hajlékok adattak nekik. Azok, akik ilyen messzire vitettek, azok voltak, akik a világban elismerték az Urat, mint a legnagyobb Prófétát, és mint az Isten Fiát, és hittek abban, hogy az Atya küldte Őt, hogy tanítsa az embereket, és ezek erkölcsös szellemi életet is éltek saját vallásuk szerint.

\[2\] Legtöbbjük, mikor tanítást kapott, elfogadta az Úrban való hitet, és elismerte, hogy Ő egy az Atyával.

Ezek kapcsolatban vannak a Keresztyén mennyel egy, az Úrtól való beáramlás révén, de nem keverednek vele, mert vallásuk megakadályozza azt. Ama vallás minden követője, mihelyst csatlakoznak társaikhoz a másik életben azonnal Mohamedet kezdik keresni. De ő nem látható, mert két másik, akik magukat Mohamedeknek hívják, elfoglalta a helyét. Ezek egy központi helyet kapnak a Keresztyén menny alatt, de bal felé. Annak oka, hogy Mohamed helyett két másik van, annak az az oka, hogy halál után mindenki, bármilyen vallású is légyen, azokhoz vitetik, akiket leginkább szerettek a világban, mert minden ember magán hordozza a vallását.

De amikor felismerik, hogy azok nem segíthetnek rajtuk, elhagyják őket. Mert senki sem fordítható el a vallásos hitétől, csak ha először bevezetik abba. A valódi Mohamed tartózkodási helyéről, és természetéről, valamint két helyettesének eredetéről abban a könyvben lesz majd szó, mely a Jelenések könyvével foglalkozik.

\* \* \[ez az ígéret nem teljesült, sem a kiadott, sem a kiadatlan Jelenések könyvéről írt műben; de máshol lásd „Az Utolsó Ítélet folyatása c. munkát 68-72.\]

51\. A pogányok feletti ítélet nagyon hasonlóan zajlott a Mohamedánokéhoz. Azonban őket nem vezették a kanyargós úton, mint amazokat, csak az út egy részén, amely nyugaton van, ahol a gonoszok elválasztattak a jóktól. A gonoszok bevettettek két hatalmas szakadékba, melyek a mélységek felé meredeken lejtettek. De a jók felvétetek a középső részbe, ahol a keresztyének voltak, a keleti negyed földjei felé, ahol a mohamedánok tartózkodtak; rajtuk túl osztottak nekik lakhelyet, mely hosszan benyúlt a déli negyedbe.

Viszont azok a pogányok, akik a világban az Istent emberi formában imádták és felebaráti szeretettel teljes életet éltek a saját vallásukkal összhangban, a keresztyénekkel társulnak a mennyben, mivel a többieket is felülmúlják az Úr dicséretében és imádatában. Ezek közül a legértelmesebbek Afrikából valók. A pogányok és a mohamedánok száma oly magasnak tűnt, mely csak tízezrekben mérhető. Ily nagy tömeg ítélete több napot vett igénybe, mert mindegyikük bevezettetett a saját szeretetébe és hitébe, azonnal megjelöltetett, és elviteték, hogy csatlakozzon a társaihoz.

52\. Ezek a tények bizonyítják az Úrnak az utolsó ítéletről mondott jövendölésének igazságát:

_"És jőnek napkeletről és napnyugatról, és északról és délről, és az Isten országában letelepednek."(Lukács 13:29.)_

53\. IX. Babilon és annak pusztulása.

Minden Jelenések Könyvében szereplő jövendölés mára beteljesedett (l.: 40-44). Az utolsó fejezet leírta, hogy az utolsó ítélet már lezajlott, és bemutatta, hogy a mohamedánok és a pogányok esetén hogyan ment végbe.

A következőkben azt fejtjük ki, hogy hogyan zajlott a római katolikusok utolsó ítélete, akiket Babilon jelképezi, mint említettük, amit számos helyen említ a Jelenések könyve, különösen a 18. fejezet, mely annak romlását írja le, mely így hangzik:

_"És kiálta teljes erejéből, nagy szóval mondván: Leomlott, leomlott a nagy Babilon, és lett ördögöknek lakhelyévé, minden tisztátalan léleknek tömlöczévé, és minden tisztátalan és gyűlölséges madárnak tömlöczévé."(Jel 18:2.)_

De mielőtt (leírnám) annak történetét, hogyan omlott le (Babilon), néhány előzetes megjegyzés szükségeltetik:

(I) Mit jelent és milyen Babilon. (II) Milyenek a babiloni emberek a másik életben. (III) Hol volt mostanáig a lakhelyük. (IV) Miért tűrték meg őket az utolsó ítélet napjáig. (V) Hogyan pusztíttattak el, és lakóhelyüket miként tették pusztává. (VI) Megtartattak közülük azok, akikben a jóból eredő szeretet volt az igazság iránt. (VII) Azoknak jövőbeli állapota, akik onnan jönnek a földről.

\*\[Az AR-ben a fordítás pontosabban követi a görög szöveget, mikor a „tisztátalan” szót használja mind a madarak, mind a szellemek esetében.\]

54\. Mit jelent és milyen Babilon. Babilon jelenti mindazokat, akik mások felett akarnak hatalmat gyakorolni a vallásos hit felhasználásával. Ezzel irányításuk alá hajtják az emberek lelkét, és így magát a szellemi életüket is, eszközként használva a vallásuk Isteni ismereteit. Mindezek, akik hatalomra törekednek a vallás révén, összefoglaló néven Babilonnak hívatnak. Annak oka, hogy Babilon nevét adták nekik, az, hogy az ősidőkben egy ilyen uralom kezdődött el, de azon nyomban, a kezdet kezdetén elpusztíttatott.

Kezdete a várossal és a toronnyal írattak le, melynek csúcsa az égig ért; és a pusztulását a nyelv összezavarodása okozta; melytől fogva Bábelnek hívatott (I. Mózes 11:1-9). E részletek magyarázatát az Ige belső, avagy szellemi jelentése szerint a Mennyei titkok c. műben (AC1283-1328) lehet elolvasni.

\[2\] Egy ugyanilyen kísérlet az uralkodásra kezdődött el és állíttatott fel Bábelben, mint az egyértelmű Dániel könyvéből, mely beszámol arról, hogy Nabukodonozor készítetett egy arany állóképet, melyet mindenkinek imádnia kellett (Dániel 3: 1 –a végéig).

Ezt jelenti Belsazár is, mikor főembereivel ivott az arany és ezüst edényekből, amiket Nabukodonozor hozott el a jeruzsálemi templomból; mialatt imádta az arany, ezüst és réz és vas isteneket. Emiatt íratott a falra, hogy megszámláltatott, megmérettetett és felosztatott. E királyt pedig azon az éjszakán megölték (Dániel 5: 1-től a végéig). A jeruzsálemi templomból származó arany és ezüst edények jelentik az egyház által birtokolt jó és igaz különféle fajtáit; az ezekből való ivás, mialatt imádják az arany, ezüst, réz és vas isteneket jelenti ezek megszentségtelenítését.

Az írás a falon és a király halála meglátogatást és elpusztítást jelent, amivel megfélemlíttettek azok, akik a jó és igaz Isteni formáját eszközként használták fel.

\[3\] Számos leírás van a prófétáknál arról, hogy miféle emberek azok, akik Babilonnak hívatnak; mint Ézsaiásnál:

_„E gúnydalt mondod Babilon királya felett, és szólsz: Miként lőn vége a nyomorgatónak, a szolgaság házának vége lőn! Eltörte az Úr a gonoszok pálczáját, az uralkodóknak vesszejét._

_Miként estél alá az égről fényes csillag, hajnal fia!? Levágattál a földre, a ki népeken tapostál!_

_Holott te ezt mondád szívedben: Az égbe megyek fel, az Isten csillagai fölé helyezem ülőszékemet, és lakom a gyülekezet hegyén messze északon._

_Felibök hágok a magas felhőknek, és hasonló leszek a Magasságoshoz._

_Pedig a sírba szállsz alá, sírgödör mélységébe!_

_…és kivágom Babilon nevét és maradékát, fiait és unokáit, szól az Úr; és a sündisznónak\* örökségévé …teszem azt.”(Ésaiás 14:4, 5, 12-15, 22, 23.)_

\* \[Az angol Bibliában sündisznó helyett keselyű szerepel_\-a magyar ford._

E madárnak a pontos azonosítása vita tárgyát képezi_.-az angol ford._\]

Máshol, ugyanebben a könyvben:

_„És kiálta, mint oroszlán… Elesett, elesett Babilon, s isteneinek minden faragott képeit a földre zúzták le.”(Ésaiás 21:9.)_

Lásd tovább Ésaiás könyvének 47. fejezetében (elejétől a végéig), a 48. fejezet 14-20. verséig; és Jeremiásnál (50:1-3.).

Ez alapján egyértelmű, mi is Babilon.

\[4\] Tudni kell, hogy egy egyház akkor válik Babilonná, mikor a könyörületesség és a hit nem él benne többé, és az önszeretet uralma veszi kezdetét helyettük. Ez a szeretet olyan gyorsan siet, amennyire csak tud, nem csak azért, hogy leuraljon mindent a földön, amit maga alá vethet, hanem a mennyet is. De itt sem áll meg; oly magasra kapaszkodik, hogy elérje az Isten trónját, és elragadja az Ő Isteni hatalmát magának.

Az Igéből idézett részek bizonyítják, hogy ezek is az Úr eljövetele előtt lettek. De az, hogy Babilont az Úr elpusztította mikor Ő a világon volt, mind a teljes bálványimádóvá válásukkal, mind a felettük tartott utolsó ítélettel akkor, a szellemvilágban. Ezeket jelentik következő részek a prófétáknál: ahol Luciferről írnak, aki ott van Babilonban, levettetvén a pokolba, és Babilon bukása; a falra való írás és Belsazár halála is; és a kő, amit a sziklából faragtak, ami ledöntötte a szobrot Nabukodonozor álmában \[Dán. 2:33, 34\].

55\. Azonban, a Jelenések könyvében említett Babilon, az napjaink Babilonja, ami az Úr eljövetele után kezdődik; jól ismert, hogy ez létezik a Római Katolikusok között. Ez még veszélyesebb és rettenetesebb annál, ami az Úr eljövetele előtt létezett, mert ez megszentségteleníti az egyházban a jó és az igaz formáit, amiket az Úr kinyilatkoztatott a világnak, mikor Önmagát kinyilatkoztatta. Azt, hogy mennyire veszélyes és romlott belsőleg, röviden és tömören) meg lehet állapítani a következőkből.

\[2\] A római katolikusok elismerik és imádják az Urat (de mint akinek) nem áll hatalmában megváltani. Teljességgel elválasztják az Ő Isteniét az Emberiétől, és magukba helyezik át az Ő Isteni hatalmát, mely az Ő Emberiéhez tartozott. #

Mert ők megbocsátják a bűnöket, engedélyt adnak a mennybe való belépésre, a pokolba vettetésre, megmentenek, akit csak akarnak, kiárusítják a megváltást (putting a price on salvation), és így magukat kiváltságosoknak tartják, akik egyedül bírják az Isten hatalmát. E hatalom gyakorlásából az jön, hogy magukat teszik istenekké, mindegyikük a maga rangja szerint le a legalacsonyabban álló felé, azáltal, ami vezetőjüktől rájuk ruháztatik, akit ők úgy hívnak, hogy Krisztus földi helytartója.

Ezért úgy tekintenek magukra, mint az Úrra, és Őt nem Önmagáért imádják, hanem saját maguk miatt.

\[3\] Ők nem csak kiforgatják és meghamisítják az Igét, hanem meg is fosztják az embereket tőle, így az igazságnak még egy halvány sugara sem ér el hozzájuk. S még ez sem elég nekik, hanem valósággal ledegradálják, míg semmivé lesz, azáltal, hogy úgy fogadják Róma rendelkezéseit, mint ami Szentírásnál feljebbvaló Isteni dolgokat tartalmaz. E tettükkel elzárják mindenki elől a mennybe vezető utat; mert a mennybe vezető út az Úr elismerése, a hit Őbenne, az Őiránta való szeretet, és a Szentírás az, ami tanítja ezt az utat.

Ennek eredményeképpen, az Úr közreműködése nélkül, mely az Ige által valósul meg, a megváltás nem lehetséges. Arra fordítják legnagyobb erőfeszítéseiket, hogy eloltsák a menny fényét, amely az Isteni igazságokból jön, s ennek helyébe tudatlanságot tesznek, ami annál jobb nekik, minél mélyebb. Azzal oltják ki a menny fényét, hogy megakadályozzák az embereket az Ige és az olyan könyvek olvasásában, amelyek az Igéből származó tanításokat tartalmazzák; és azáltal is, hogy istentiszteletet hoznak létre az egyszerű ember számára érthetetlen nyelvezeten tartott misék formájában, melyből minden Isteni igazság hiányzik.

Ezen kívül még meg is töltik a maguk világát hamis elgondolásokkal, melyek kimondottan sötétek, elnyelvén és szétszórván a fényt. Meg is győzik az átlagembert arról, hogy az ő hitük az, ami nekik életet ad, vagyis, valaki másnak a hite, és nem az ő saját hitük.

\[4\] Ráadásul minden imádatukat külső szentségek tárgyának teszik, belső (lelki) szentség nélkül; mert az megfosztatott a jó és az igaz tudásától. A külsőben megnyilvánuló istenimádat olyan, mint a belső irányultsága, mert a külső a belsőből származik.

Emellett a bálványimádó praktikák sokféle fajtáját bevezették. Sok-sok szentet csináltak, és elnézték, amint ezeket imádták, és fohászokat intéztek hozzájuk, szinte mintha istenek lennének. Szobraikat minden szegletben felállították, magasztalták sok csodáikat, városaik, templomaik és rendházaik védelmezőjévé tették őket, kiszedték sírgödreikből a csontjaikat-ezeket, amiket egyáltalán még megtartani sem érdemes, és szent relikviákká tették azokat. Ezekkel az eszközökkel az elméjüket eltérítették az Isten tiszteletétől az emberi lények imádása felé.

\[5\] Továbbá, nagy gyakorlatra tettek szert abban is, hogy megakadályozzák azt, nehogy valaki is kivezettessék ama sűrű sötétségből a fényre, a bálványok imádatából az Isten imádatára. Számos zárdát építettek, hogy kémekből és megfigyelőkből utánpótlást neveljenek, akiket mindenhová elhelyeznek. Szívből jövő hitvallást csikarnak ki, mely megfontolásból vagy számításból is jöhet, és ha nem járnak sikerrel, félelmet keltenek az emberek elméjében a pokol tüzével meg a purgatórium kínzásaival. Azokat, akik csak egy szót is merészelnek a Pápa trónja és a hatalmuk ellen szólni, borzalmas börtönökbe vetik, melyeket úgy neveznek, hogy az inkvizíció börtönei.

\[6\] Egyetlen céljuk van mindezzel: birtokolni a világot és annak javait, átadván magukat a kedvteléseiknek (to indulge their fancy), magukat felsőbbrendűvé, a többieket pedig rabszolgává téve. De ez nem a menny pokol feletti uralma, hanem a pokolé a menny felett, mert minél nagyobbra nő a hatalom szeretete valakiben, annál inkább a pokol uralja, és ez főleg azoknál van így, akik az egyházhoz tartoznak. Ez a pokol uralkodó szeretete, és ez teszi pokollá. (l. Menny és pokol 551-565). E tények alapján megállapíthatjuk, hogy ami itt van, az nem egyház, hanem egy Babilon; mert az egyház az, ahol az Urat, Önmagát imádják, és az Igét olvassák. #

Feltárták a mennyből azt, hogy az egyház által az Úrnak tulajdonított kettős természet, vagyis az Ő Isteniének és az Ő emberiének szétválasztása egy tanácskozáson történt, a Pápa érdekében, így őt el kellett ismerni, mint Krisztus helytartóját (AC 4738).

56\. Az, hogy a babiloniak milyenek a másik életben, olyasmi, amit csak az tudhat, akinek az Úr megengedte, hogy közéjük vegyüljön a szellemvilágban. Minthogy ez megadatott nekem, tapasztalatból mondhatom el, mivel láttam és hallottam őket, és beszéltem velük.

Mindenki ahhoz hasonló életet folytat a halál után, mint amilyet a világban élt. Ezen csak a szeretetükből fakadó örömük révén lehet változtatni, melyek a megfelelő formává változnak át; ez látható a Menny és pokol két fejezetében is (470-484 és 485-490). Az itt tárgyalt emberek által folytatott életvitel pontosan olyan volt, mint a világban, azzal a különbséggel, hogy szívük titkai nyilvánvalóak. Ennek oka az, hogy ott szellemben vannak, mely a legbelső szinten tartózkodik, ami a gondolatoké és a szándékoké; és ezeket rejtve őrzik a világban, elfedve őket a szentség külsőséges mutogatásával.

\[2\] Mivel ezek feltárattak, fel lehetett ismerni, hogy azoknak, akik a menny megnyitását és bezárását bitorolják nagyobb része teljesen istentagadó. De mivel a gondolataikkal az e világban betöltött hatalmukon csüngenek, és hogy ez azon alapszik, hogy az Úrnak minden hatalmat Neki adott az Atya által, és ez átadatott Péternek, és ez egyenesen, a következőkben átszállt az egyház főméltóságaira, ezért még megtartják az istentagadásuk mellett azt a szokást, hogy az Urat megvallják ajkaikkal. De ez csak addig van így, amíg ezzel az eszközzel meg tudják tartani a hatalmukat.

Azonban a többiek, akik nem istentelenek, annyira gondolatszegények, hogy semmit sem tudnak az ember szellemi életéről, a megváltás eszközeiről, az Isteni igazságokról, melyek a mennybe vezető utat mutatják, vagy bármi mást mennyei hitről és szeretetről, és abban a hitben vannak, hogy a menny bárkinek odaadományozható a Pápa kegyéből, függetlenül attól, miféle ember is az.

\[3\] Mindenkinek olyan élete van a szellemvilágban, mint a természeti világban volt, és nincs különbség, amíg nincs a mennyben vagy a pokolban; ez látható a Menny és Pokol c. munkában (453-480).

Külső megjelenésében a szellemvilág pontosan úgy néz ki, mint a természeti világ (Menny és pokol 170-176). Ennek következtében erkölcsi és polgári életük hasonló, főként pedig az imádatuk hasonló, mert az az ember legbelsőbb részéből ered és ott rögzül; és senki nem téríthető el attól a halál után, csak ha nincs meg benne az igazságokból eredő jó és a jóból származó igazságok. Az eltérítés azonban nehezebb az említett személyek, mint más imádatban levő emberek esetében, mert hiányzik belőlük a jó, ami az igazságokból ered, nem is beszélve az igazságokról, ami a jóból ered.

Az igazságaik nem az Igéből származnak, azt a keveset, ami ez alól kivétel, meghamisították, hogy hatalmuk megalapozására felhasználhassák. Ennek eredményeként egyáltalán nincs meg náluk a jó, csak egyfajta utánzata a jónak; mert az igazságok természete meghatározza a jó természetét. Ezen megállapítások célja kifejezni azt a tényt, hogy ezen embercsoport által gyakorolt imádat a szellemvilágban pontosan olyan, mint a természeti világban volt.

\[4\] E bevezető után el kell mondanom valamit az imádatukról és életükről a szellemvilágban.

Van egy tanácstermük, a Rómában található bíborosi gyülekezet tanácsterme helyett, ahol vezetőik összejönnek, hogy tanakodjanak különböző egyházügyi kérdésekről, mindenekelőtt pedig arról, hogyan tartsák fenn a köznép vak engedelmességét, és hogyan terjesszék ki hatalmukat felettük. Ez a tanácsterem a déli negyedben, a keleti határ mentén található. De senki, aki e világon pápa vagy bíboros volt, nem mer ide belépni, mert azzal, hogy a világban magukat az Úr hatalmának kiáltották ki, elültettek az elméjükben egy képet az Isteni tekintélyről.

Ezért ha itt megjelennek, azon nyomban eltávolítják őket, és kivettetnek, hogy a sivatagban a magukfajtákhoz csatlakozzanak. Közülük viszont azok, akik szilárd jelleműek voltak, és nem győzték meg magukat erről a dologról olyannyira, hogy egy ilyen hatalmat magukhoz ragadjanak, egy gyéren megvilágított helyiségben vannak a tanácsterem alatt.

\[5\] Van nekik egy másik gyülekezőhelyük is észak közelében, a nyugati negyedben, ahol az a dolguk, hogy bebocsássák az egyszerű hiszékeny embereket a mennybe. Ezek ott több társaságot szerveztek e köré, melyek mindenféle külsőséges élvezetekre adták magukat.

Némelyek játszadoznak, mások táncolnak, megint mások mindenféle tréfákat űznek és mulattatják az embereket, csak hogy mosolyt csaljanak az arcukra, s vannak, akik barátságosan elbeszélgetnek velük, egyik helyen a politikáról diskurálnak, másutt vallási ügyekről, megint máshol trágár témákról, és így tovább. A hozzájuk érkezőket befogadják az ilyen társaságok egyikébe, oda, amelyik kielégíti a kívánságukat, s azt mennynek hívják. De néhány ott töltött óra múlva mind elunják magukat és elmennek, mert ezek teljesen csak külsőséges, nem pedig belső örömök. Ekképpen sokan ki is vezetettnek ama tanításukba vetett hitből, ami a mennybe való beengedésről szól.

\[6\] Részleteit tekintve az imádatuk ugyanolyan, mint a világban. Ez miséket tartalmaz, akárcsak a világban, melyeket nem a szellemek által használt, megszokott nyelven tartanak, hanem kiagyaltak egy hangzatosan szóló beszédformát, ami félelemmel tölti be őket külsőséges szentségeskedése folytán, viszont érthetetlen marad. Ugyanúgy szenteket is imádnak, és mutogatják a szobraikat. De magukat a római katolikus szenteket sehol sem látni, mert mindazok, akik arra törekedtek, hogy istenségekként imádják őket, a pokolban vannak, és a többiek, akiknek nem voltak ilyen vágyai, azok az átlagos emberek szellemei között vannak.

A vezetőik ennek tudatában vannak, mert elindultak felkutatni a szenteket, és meg is találták őket, és így aztán lebecsmérelték őket. De ezt eltitkolták az emberek elől, úgyhogy folytatódhatott a szentek, mint védelmező istenségek imádása, és maguké a főpapoké, akik az emberekért felelősek, mint a menny urai.

\[7\] Akárcsak a világban, hasonlóképpen számos templomot és kolostort építenek. Ugyanúgy felhalmozzák a vagyont, halomba gyűjtik az értéktárgyakat, és pincékbe rejtik azokat. A szellemvilágban is vannak értéktárgyak, csakúgy, mint természeti világban, sőt még annál jóval több.

Ott is kiküldenek szerzeteseket, hogy megtérítsék az embereket, hogy elfogadják a vallásukat, és így hatalmuk alá hajtsák őket. Széles körben elterjedt szokás, hogy kilátótornyaik vannak, amiket csoportosulásaik közepén építenek, így figyelhetik az egész környező területet. Különféle furfangos módszerekkel és eszközökkel kapcsolatba lépnek a közeli s a távolban lévő emberekkel, és egyezkedésekkel kötelezik őket arra, hogy az ő oldalukra álljanak.

\[8\] Ez az általános állapotuk. De közelebbről szemlélve, sokan annak a vallásnak a főpapjai közül ellopja az Úr minden hatalmát, és azt a sajátjának mondja; és mivel ezt teszik, nem ismerik el az Istenit. A nyilvánosságnak szóló alakoskodással a szentség hamis utánzatát színlelik, szentséget, mely alapjában véve szentségtörés, mert belsőleg nem tartalmazza az Isteni elismerését.

Külsődleges szentségük miatt lehetőségük van kapcsolatba lépniük az alsóbb menny néhány társaságával, és belső szentségtelenségük miatt a poklokkal így mindkét helyen vannak egyszerre. Ezért magukhoz vonzzák az egyszerű, jó szellemeket, hajlékot adva nekik a sajátjuk közelében, és alattomos szellemek csoportjainak, akiket a saját csoportjuk körül telepítenek le. Ily módon az egyszerű jó által kapcsolódnak a mennyhez, és az alattomos révén a pokolhoz. Ennek következtében kimondhatatlanul szörnyű bűntetteket hajtanak végre, melyeket a pokol vezénylete alatt követnek el.

Mert az alacsonyabb mennyekben, nem tűnik fel, hogy azok külsődleges szentsége mögül egyszerűen hiányzik a jó, ~~és~~ az Úr iránti legkegyesebb áhítatuk, külsőséges mutatvány. Mivel nem veszik észre a bűneiket, jóindulattal fordulnak feléjük.

Ez a legjobb védekezésük, de mindazonáltal az idő multával mindannyian levetik külsőséges, magamutogató szentségeskedésüket, és akkor elszakíttatnak a mennytől.

\[9\] Ez majd ad némi képet arról, hogy Babilon népe miféle a másik életben. Ismerek embereket e világban, akik meg lennének lepődve ezeken a dolgokon, amik ott történnek, mert csak egy halvány és bizonytalan elképzelésük van az ember halál utáni állapotáról, a mennyről és a pokolról. De a személyiség (person) ugyanúgy egy személyiség a halál után is, társadalomban él, úgy, mint a világban, házban lakik, hallgatja a prédikációt a templomban, elvégzi kötelességét és nézi a látnivalókat abban a világban, hasonlóan, mint azokat, amik abban (a világban) vannak, amit éppen elhagyott. Ezek mind be vannak bizonyítva a Menny és Pokol a látottak és a hallottak szerint c. műben.

57\. Beszéltem közülük néhánnyal a Péternek adott kulcsokról, és megkérdeztem, hiszik-e, hogy az Úr a menny és pokol felett való hatalmát átruházta-e rá. Mivel ez egy alapkérdés a hitrendszerükben, erősen bizonygatták, mondván, hogy efelől semmi kétség, mert kereken ki lett jelentve. Akkor megkérdeztem, hogy tudják-e, hogy az Ige részletei szellemi jelentést hordoznak, és hogy ez az, ahogyan az Igét a mennyben értik, mire azt kezdték mondogatni, hogy ilyenről nincs tudomásuk.

De később azt mondták, hogy kérdezni akarnak, és miután így tettek, megtaníttattak arra, hogy az Ige részletei szellemi értelemmel bírnak, ami oly különböző a betű szerinti értelemtől, mint az, ami szellemi a természetitől. Továbbá arra (is) megtaníttattak, hogy az Igében használt nevek egyikének sem az a jelentése a Mennyben, hanem helyette valami szellemit értenek. Végül tudatták velük, hogy **Péter alatt** az Igében az egyház, hit igazságait, az egyháznak az igazságokból eredő hitét értik, melyek a könyörületesség jójából fakadnak

**A szikla**, mely Péternél említtetett, hasonló jelentésű, mert ezt olvassuk:

_„Te Péter vagy, és ezen a kősziklán építem fel az én anyaszentegyházamat:”(Máté. 16:18.)_

Ez nem azt jelenti, hogy hatalom adatott Péternek, hanem a jóból létrejövő igazságot; mert a mennyekben minden hatalom a jóból előállott igazságokhoz tartozik, avagy az igazságok révén cselekvő jóhoz, és mert minden jó és igaz az Úrtól jön, és semmi sem az embertől, azért minden hatalom az Úrtól való.

Ezt hallván méltatlankodni kezdtek, és tudni akarták, hogy vajon az volt-e a szavak szellemi értelme. Ezért nekik adatott az Ige, úgy, mint az a Mennyben van, mely a szellemi és nem a természeti jelentést tartalmazza, mert az az angyaloknak van, és ők szellemiek. Erről a mennyben lévő Igének a létezéséről l. a Menny és Pokol c. mű ide vonatkozó fejezeteit (AC 259, 261).

Mikor ezt elolvasták, világosan látták, hogy nem volt említés Péterről benne, viszont annak helyén az Úrtól jövő jóból származó igazság szerepelt. #

Ezt látván, dühödten elvetették az Igét, és majdhogynem szétszaggatták volna a fogaikkal, ha nem ragadták volna ki gyorsan közülük.

Így meg lettek győzve, bár akaratuk ellenére, hogy a hatalom egyedül az Úrhoz tartozik; és messziről sem bármiféle emberi lényhez, mert Isteni. #

**Az Úr tizenkét tanítványa** az egyházat jelképezte minden tekintetben az igazra és a jóra vagy a hitre és a szeretetre vonatkozóan, ugyanúgy, mint Izráel tizenkét törzse (AC 2129, 3354, 3488, 3858, 6397). Péter, Jakab és János képviselte a hitet. A könyörületességet és a könyörületesség jó tetteit (AC 3750). Péter képviselte a hitet (AC 4738, 6000, 6073, 6344, 10087, 10580).

Az, hogy a **mennyek királyságának kulcsai** Péternek adattak, azt jelenti, hogy minden hatalom a jóból eredő igazsághoz tartozik, vagy a könyörületességből eredő hitből, mely az Úrtól van; és így minden hatalom az Úrhoz tartozik (AC 6344). A kulcs a megnyitás és bezárás hatalma (AC 9410). Istené minden hatalom az igazságok által, más szóval, az igazságoknak hatalma van a jóból, ami az Úrtól van (AC 3091, 3563, 6344, 6423, 6948, 8200, 8304, 9327, 9410, 9639, 9643, 10019, 10182). A szikla az Igében az Urat jelenti az Isteni igazságra vonatkozóan (AC 8581, 10580).

**Az Igében minden személy és helységnév** dolgokat és állapotokat jelent (AC 768, 1888, 4310, 4442, 10329). Ezek a nevek nem jutnak át a mennybe, hanem átfordíttatnak azzá, amit jelentenek; sem pedig ki nem mondhatók a nevek a mennyben (AC 1876, 5225, 6516, 10216, 10282). Példákon keresztül be lehet mutatni, hogy milyen kifinomult az Ige belső értelme, ahol másból sem áll, csak nevekből (AC 1224, 1264, 1888).

- \[görögül Petros vagy petra\].

58\. Hol volt mindezidáig a szellemvilágban a hajlékuk. Fentebb említettem (48) hogy a népek és nemzetek elrendeződése a szellemvilágban, a következőkben leírtak szerint volt látható.

A középen összegyűjtve láthattam azokat, akiket Reformátusnak neveztetnek; e központ körül volt a Római Katolikus vallás, ezek mögött a Mohamedánok, és a leghátsó helyen mindenféle pogányok. Ez mutatja, hogy a Római Katolikusok alkották

a legközelebbi kört a központban lévő Reformátusok körül. Azért foglalták el ezt a helyet, mert a központban azok foglalnak helyet, akik az Igéből áradó igazság fényét élvezik; és azok, akik élvezik e fényt, a menny fényét is élvezik, minthogy a menny fénye az Isteni igazságból jön, és az Ige az, ami ezt tartalmazza.

Az Isteni igazságból áradó mennyei fényről: Menny és Pokol 126-140, és az Igéről, mint Isteni igazságról: 303-310. A fény a középről kifelé árad és világosságot ad. Ez az, amiért a Római Katolikus vallásúak a központhoz legközelebb eső körben vannak; mert nekik megvan az Ige, és azt olvassák a vallási irányelvek szerint, bár nem a nép (olvassa). Ez az, amiért a Római Katolikusok a szellemvilágban lakhelyet nyertek azok körül, akik az Igéből eredő igazság fényét élvezik.

\[2\] Arról kell most beszámolnom, hogy hogyan éltek mielőtt a hajlékaik teljesen elpusztultak és sivataggá lettek. Legtöbbjük délen és nyugaton élt, csak kevesen közülük északon és keleten. Akik délen és nyugaton laktak, azok értelmesebbek voltak, mint a többi és meggyőzték magukat a vallásuk hitvallásáról; és ott is élt számos nemes és gazdag ember. Ezek nem a felszínen éltek, hanem a föld alatt, mert féltek a rablóktól, és a bejáratokat őrök vigyázták.

Abban a negyedben volt egy nagy város, a keleti részétől majdnem az északiig húzódott, és még egy kis távolságba nyugat felé is, azt a helyet foglalva el, mely legközelebb van a központhoz, ahol a Reformátusok voltak. Az a város emberek, avagy szellemek tízezreinek szolgált lakhelyül. Tele volt templomokkal és kolostorokkal. Az egyház tagjai minden drága holmit összehordtak abba a városba, amit csak képesek voltak mindenféle fortéllyal felhalmozni, és kamrákba meg földalatti kriptákba rejtették azokat. Ezek a kripták oly mesterien lettek megépítve, hogy senki más nem találhatta meg a hozzájuk vezető utat, mivel olyan bonyolult volt a bejutás, mint egy útvesztőbe.

Ott volt a szívük a felhalmozott kincsekben, és biztosak voltak abban, hogy nem lesznek soha elpusztítva. Bejártam a kriptákat és meglepődve láttam milyen fortélyosan lettek kifundálva, és hogy terjesztették ki mérhetetlen nagyságúra. Legtöbbjük azokhoz tartozott, akiket ők Jézus Társaságának (Jezsuitáknak) neveztek, és baráti kapcsolatot tartottak fenn gazdagokkal, akik körülvették őket. E negyedben kelet felé volt egy Tanácsterem, ahol tanakodtak a hatalmuk kiterjesztésén és azokon a módszereken, amivel az embereket vak engedelmességben tarthatják (erről lásd fentebb az 56. pontot).

Ennyit a déli negyedben fekvő hajlékaikról.

\[3\] Északon laktak azok, akik kevésbé voltak eszesek, és nem voltak annyira meggyőződve a vallásos hitükben, mert felfogóképességük homályos volt, és vakhitben éltek. Nem volt itt olyan nagy tömeg, mint délen. Legtöbbjük egy nagy városban élt, mely hosszában kiterjedt a keleti saroktól nyugat felé, és egy kis távolságra, nyugatra is. Ez a város is telis-tele volt templomokkal és kolostorokkal. A legtávolabbi keleti végében sokféle vallásból valók éltek, beleértve néhány Reformátust is

Néhány kerületet abban a városon kívüli negyedben szintén római katolikusok laknak

\[4\] Keleten laktak közülük azok, akiknek a világban a legfőbb öröme az uralkodásban telt; és ezek egyfajta természeti jellegű világossággal rendelkeztek. Úgy tűnt, hogy a hegyekben látták őket de csak az északra néző oldalakon, s nem pedig a másik, déli oldalon. Az észak felőli szegletben volt egy hegy, melynek csúcsára kitettek valakit aki őrült volt, akit befolyásolni tudtak, hogy adjon mindenféle utasítást, amit csak ők akarnak. (e befolyást) a gondolat-megosztás módszere révén gyakorolták. Mely a szellemvilágban jól ismert, e világban viszont teljesen ismeretlen.

Elterjesztették, hogy ő maga a menny Istene emberi alakban megjelenve, és így Istenimádatot biztosítottak neki. Ez azért volt, mert az emberek el akarták hagyni a bálványimádást, így ki kellett találniuk ezt az eszközt az engedelmességük fenntartásához.

\[5\] Hogy ez az a hegy, melyet Ézsaiás említ (14:13) a gyülekezet hegyeként messze északon (északi oldal, északi szél); azok akik a hegyen laknak, ott Lucifert jelentik (v. 12). Mert annak a babiloni tömegnek, akik keleten laknak, több világosságuk van, mint a többinek, de az mesterséges fény, melyet a maguk számára eszeltek ki.

Néhányukat láttam egy tornyot építeni, melynek célja az volt, hogy elérje e mennyet, ahol az angyalok élnek; de ez csak a szándékaik egyféle kiábrázolódása volt, mert a szándékokat számos dolog jeleníti meg a szellemi világban, mely látható azok számára, akik messzebbről szemlélik, bár ezeket valójában nem készítik el a kitervelőik. Ez ott egy gyakori esemény. E jelenés által megadatott nekem, hogy megértsem a torony jelentését, melynek a teteje a mennyben volt, ahonnan az a hely Bábelnek hívatott (I Móz 11:1-10).

Ennyit a keleti építményeikről.

\[6\]. Nyugaton, az elülső rész felé laktak az abba a vallásba tartozók, akik a Sötét Korban éltek, legtöbbjük a föld alatt, egyik nemzedék a másik alatt. A teljes elülső rész, mely északra nézett, olyan volt, mintha kivájták volna, és kolostorokkal töltötték volna meg. Bejárataik barlangokon keresztül nyíltak, melyeken takarók voltak. Ezeken a barlangokon át ki-be jártak, de ritkán beszéltek azokkal, akik a későbbi századokban éltek, mert különböztek a tulajdonságaikban.

Nem voltak olyan rosszindulatúan fondorlatosak, mert az ő idejükben nem folyt a Reformátusokkal küzdelem, ezért nem volt olyan jártasságuk a gyűlöletből és bosszúvágyból eredő fortély és rosszhiszeműség terén.

A nyugati részben, e mögött a terület mögött számos hegy volt, melyeket ezek közül a leggonoszabbak lakták, akik szívükből tagadták az Istenit, bár szájukkal megvallva, és kegyes gesztusokat téve a többieknél kegyesebb magatartást mutattak. Ezek az emberek kimondhatatlanul gonosz ármányokat szőttek, hogy egyszerű nyájukat a saját szabályaik engedelmességében tartsák, másokat meg arra kényszerítsenek, hogy behódoljanak azoknak. Nem engedtetett meg nekem, hogy leírjam az ármánykodásaikat, mert kimondhatatlanok, de a Menny és Pokol c. műben (580) található e természetükről egy általános beszámoló.

\[7\] A hegyek, ahol éltek, azok, amiket mint hét hegyet említ a Jelenések könyve, és azok, akik ott élnek, jelentette a veres fenevadon ülő nő, a következő részben:

_„És láték egy asszonyt ülni egy veres fenevadon, a mely teljes vala káromlásnak neveivel, a melynek hét feje és tíz szarva vala._

_És az ő homlokára egy név vala írva: Titok; a nagy Babilon, a paráznáknak és a föld útálatosságainak anyja._

_A hét fő a hét hegy, a melyen az asszony ül.”_ (Jel 17:3, 5, 9.)

**Az asszony** (nő) a belső értelemben az egyházat jelenti; itt az ellenkező jelentésben egy szentségtelen vallási rendszert.

**A skarlát (veres) színű fenevad** jelenti a mennyei szeretet megszentségtelenítését;

és a **hét hegy** az uralkodás szentségtelen szeretetét. Ennyit mondanék a nyugatiak lakóhelyeiről.

\[8\] Annak oka, hogy az otthonaik miért vannak különböző negyedekben az, hogy a szellemvilágban minden egy kerületbe és a kerületen belül egy helyre kerül, a vonzalmuknak és szeretetüknek megfelelően, és semmi sem mehet máshová; ezzel kapcsolatban l. a menny négy kerületéről szóló részt a Menny és Pokol c. műben (141-153).

\[9\] Általánosságban szólva e Babiloni emberek minden gondolata arra irányult, hogy hatalmukat kiterjesszék nem csupán a menny, hanem a teljes föld felett is, és így birtokolják a mennyet és a földet, a földet a menny eszközeivel és a mennyet a föld eszközeivel. Hogy ezt megvalósítsák, szakadatlanul törték a fejüket, és új szabályokat és tanításokat eszeltek ki. Arra irányult a ténykedésük, hogy hasonló eredményeket érjenek el a másik életben is, mint a földön, mert minden egyén a halál után az a személy marad, aki volt a világban, különös tekintettel a vallásos hitére.

Megengedtetett nekem, hogy meghallgassam néhány főpapjuk között folyó tanácskozást egy tantételről, melyet a köznép számára szabálynak szántak. Jó néhány paragrafust tartalmazott, de mind azzal a szándékkal íródott, hogy hatalmába kerítse a mennyeket és a földi országokat, minden hatalmat magának nyilvánítva, és semmit sem engedve az Úrnak. Ezek a nyilatkozatok a tantételekben később felolvastattak a jelenlévőknek, mire ők egy mennyei hangot hallottak, mely kijelentette, hogy bár nem voltak tudatában, de ezek az állítások a legmélyebb pokolból lettek diktálva.

Ennek bizonyítékául a legfeketébb és legszennyesebb küllemű ördögök tömege jött elő abból a pokolból, és kitépték a nyilatkozatot, de nem a kezükkel, hanem a fogukkal, és levitték magukkal a poklukba. A közemberek, akik szemtanúi voltak ennek, a döbbenettől megkövülten álltak.

59\. Annak oka, hogy miért tűrték el ezeket egészen az Utolsó Ítélet napjáig, az Úr parancsából volt, mely biztosította, hogy mindenki őriztessék meg, akit csak lehetséges megőrizni, és pedig mindaddig, amíg már nem képesek tovább a jó emberek között lenni.

Tehát mindazok fenntartatnak, akik képesek a szellemi életet színlelni a külsőkben és ezt azt erényeik révén fitogtatni, mintha az lenne az alapja, közben pedig nem számít nekik, hogy milyenek a belsőkben a hitre és a szeretetre vonatkozóan. Azok is fenntartatnak, akik külsőjükben szentséget mutatnak minden belső tartalmat nélkülözve. Sokan amazok közül ilyenek voltak- képesek kegyes beszélgetéseket folytatni a közemberekkel, imádni az Urat szent külsőségek között, beültetni vallásos hitet az emberek elméjébe és elvezetni őket arra, hogy gondolkozzanak a mennyről és a pokolról, és bíztatni őket, hogy folytassák a jócselekedeteket azáltal, hogy a jótettekről prédikálnak.

Sokan ezek közül ekképpen a jónak szentelték az életüket, és így a mennybe vezető útra tértek. Ennek eredményeként sokan abból a vallásból megmentettek, habár azok közül kevesen, akik vezették őket. Ezek azok a fajta emberek, akiket az Úr hamis prófétáknak nevezett, akik a juhok ruhájában jönnek, de belül ragadozó farkasok (Máté 7:15). A próféták az Ige belső értelmében azokat jelentik, akik az igazságot tanítják és a jó felé vezetnek; a hamis próféták, pedig azok, akik hamisságokat tanítanak, és az általuk vezetett emberek eltévednek. Ezek hasonlóak az Írástudókhoz és a Farizeusokhoz, akiket az Úr ilyen módon jellemez:

_„Mózes székében ülnek…Annakokáért a mit parancsolnak néktek, mindazt megtartsátok és megcselekedjétek; de az ő cselekedeteik szerint ne cselekedjetek. Mert ők mondják, de nem cselekszik.… Minden ő dolgaikat pedig csak azért cselekszik, hogy lássák őket az emberek. A mennyeknek országát bezárják az emberek előtt; mivelhogy ők nem mentek be. Elemésztik az özvegyek házát, és színből hosszan imádkoznak. Jaj néktek képmutató írástudók és farizeusok! mert megtisztítjátok a pohárnak és tálnak külsejét, belől pedig rakvák azok ragadománynyal és mértékletlenséggel… tisztítsd meg előbb a pohár és tál belsejét, hogy külsejük is tiszta legyen….hasonlatosak vagytok a meszelt sírokhoz, a melyek kívülről szépeknek tetszenek, belől pedig holtaknak csontjaival és minden undoksággal rakvák. Épen így ti is, kívülről igazaknak látszotok ugyan az emberek előtt, de belől rakva vagytok képmutatással és törvénytelenséggel.”(Máté 23:1-34.)_

\[3\] A másik oka annak, hogy eltűrik őket az, hogy a halál után mindenki megtartja a vallása hitét, amit elfogadott a világban. Tehát azonnal abba az állapotba helyeztetik, amint a másik életbe jut. A vallásos hitet ezekbe az emberekbe azok ültették be, akik a szentséggel hivalkodtak beszédjükben és azt viselkedésükkel színlelték, és elhitették velük azt a hiedelmet, hogy ők üdvösséget ajánlanak nekik. Ez az, ami miatt ezek a személyek nem távolíttattak el közülük, hanem megtartattak a saját embereik között.

\[4\] A fő oka annak, hogy mindenkit megőriznek egy ítélettől, ameddig következetesen külsőleg olyan életet folytatott, ami hasonlít a szellemi életre, utánozva a belsőből fakadó kegyességet és szentséget, olyannyira, hogy az egyszerű embereket taníthatják és vezérelhetik. Mert ezek az egyszerű hitű és szívű emberek nem néznek messzebbre, mint a külső, amit láthatnak a saját szemükkel. Ez az oka annak, hogy az ilyenfélék miért voltak eltűrve a Keresztyén egyház kezdetétől fogva az ítélet napjáig. Fentebb megmutattuk, hogy utolsó ítélet korábban kétszer történt, és most harmadszor következik be. Ezek mind azok, akik a korábbi mennyet alkották, és azokra vonatkozik, akik nem az első feltámadásból valók (Jel 20:5, 6).

De mivel a természetük olyan volt, mint azt fentebb leírtuk, az a menny elpusztíttatott, és a második feltámadásból valók kivettettek.

\[5\] De tudni kell azt, hogy az egyedüliek akiket megőriznek azok, akik megtartóztatták magukat annyira, hogy a polgári és a lelki törvények által visszafogták magukat, mert ezek tarthatók együtt, egy közösségben. Ámde azok nem tartattak meg, akiket nem lehetett ezen törvények által visszafogni, (hanem) a pokolba vettettek már jóval az Utolsó Ítélet napja előtt, hogy a közösségek folyamatosan tisztuljanak és megszabaduljanak ezektől az emberektől.

Ezért van az, hogy akik bűnözőként éltek, és rávezették az egyszerű embereket a bűnös cselekedetekre, elmondhatatlan trükkökhöz folyamodva, mint amilyenek a pokolban vannak (l. a leírást a Menny és Pokol 580. szakaszánál), kiűzettek a közösségekből, és ez időről-időre megtörtént.

\[6\]. Hasonló módon a belsőleg jók is kiemeltettek a közösségekből, így nem fertőztetnek meg azoktól, akik belsőleg gonoszok. Mert azok, akik jók, érzékelik, hogy mi van belül, és nem foglalkoznak a külső megjelenéssel, csupán annyiban, amennyiben megfelel a belsőnek.

Időről-időre az ítélet előtt ezeket eligazító helyekre küldik (ezekről l. Menny és Pokol 512-520), és onnan elvitetnek a mennybe. Ezek azok, akik az új mennyet fogják alkotni, és akiket az első feltámadásból valóknak hívnak. Ez azért lett elmondva, hogy tudni lehessen, miért volt eltűrve oly sok Római Katolikus vallású, és miért tartattak fenn az Utolsó Ítélet napjáig. Erről a témáról többet a következő fejezetben fogok elmondani, ami az előző mennyel foglalkozik, mely elmúlt.

60\. Itt most szeretnék egy rövid leírást adni arról, hogyan pusztították el őket és tették pusztasággá lakóhelyeiket; egy teljesebb leírás lesz erről a Jelenések könyvének magyarázatában. Csak az, aki látta, tudhatja, hogy Babilon, amit ott említettek, el lett pusztítva; és nekem megengedtetett, hogy lássam, miként megy végbe és hogy teljesedik be az Utolsó Ítélet, főként azokon, akik Babilonból valók voltak, így leírhatom azt. A fő oka, annak, miért kaptam erre engedélyt az, hogy biztosítva legyen a világ számára annak kinyilatkoztatása, hogy minden jóslat a Jelenések könyvében isteni ihletésű, és ez egy prófétai könyve az Igének.

Mert e nélkül a világnak tett kinyilatkoztatás nélkül, és a részleteiben rejtőző belső értelme nélkül, mint az Ószövetség Prófétáinál, a könyv megértés hiányában nem lenne elfogadható. Ez olyan hitetlenségben nyilvánulna meg, hogy a könyv tartalmát nem tartanák arra méltónak, hogy elhiggyék, és valójában nem történne meg az Utolsó Ítélet, miként azt a babiloniak, még másoknál is inkább tartják. Hogy ezt megelőzzék, az Úrnak úgy tetszett, hogy engem ennek szemtanújává tegyen. Én nem vagyok képes rá, hogy mindent elmondjak itt, amit láttam az Utolsó Ítéletről, ami a babiloniakon ment végbe, vagy Babilon elpusztításáról, mert ez betöltene egy egész könyvet.

Ezért tehát csak néhány általános észrevételről számolok be, a részletezésüket pedig meghagyom a Jelenések könyve magyarázatának. Mivel a babiloniak települései sok kerületben szóródtak szét a szellemi szférában és ott minden negyedben kialakították a társaságaikat (mint az látható az 58. pontnál), sorjában szeretném leírni, hogy miként pusztultak el az egyes kerületekben.

61\. A pusztítást egy látogatás előzte meg, mert ez mindig előbb jön. A látogatás az emberek jellemének vizsgálata és a jók és gonoszok szétválasztása, a jók elvitetnek onnan, és a gonoszok hátrahagyatnak.

Amikor ez véget ért, hatalmas földrengések kezdődtek, amelyek figyelmeztettek a kezdődő Utolsó Ítéletre, és világszerte vakrémület tört ki. Azokat, akik a déli negyedben laktak, különösen az ottani nagyvárosban lévőket (az 58. pontnál említettek) láttam oda-vissza rohangálni, sokan menekülni próbáltak, mások a sírboltokba rejtőztek el, egyesek kamrákba vagy gödrökbe, ahol a kincseik voltak, míg voltak, akik hordtak kifelé mindent onnan, ami csak elfért a kezükben.

A földrengéseket követően egy vulkán tört föl a mélységből, megrengetve (owerturning) mindent a városban és a környező kerületben. A kitörés után erős szél támadt keletről, ami lecsupaszított, ledöntött és teljesen felforgatott mindent. Akkor minden ember előhozatott a búvóhelyeikről és a tengerbe vettetett, melynek vize megfeketedett. Azok száma, akik tengerbe vettettek, sok tízezer volt.

\[2\] Ezek után füst, mint a tűzvész utáni füst, szállt fel az egész kerületből, végül pedig sűrű por. Ezt a keleti szél elvitte a tengerbe, és egy rétegként ráülepedett _a víz felszínére_.

Minden kincsük porrá lett, a szentnek tartott tulajdonaikkal együtt. Annak oka, hogy a por a tengerbe szóratott az, hogy a por jelenti azt, ami átkozott.

\[3\] Végezetül egy fekete alakot láttam szállni az egész kerület fölött, ami közelebbről úgy nézett ki, mint egy sárkány- ez egy jel volt arra, hogy ama nagy város egészben, és a kerülete is pusztasággá lesz. Annak az oka, hogy ez így mutatkozott meg az volt, hogy a sárkányok jelentik annak a vallásnak a hamisságait, és a lakhelyük a bukás utáni pusztaság (mint Jeremiásnál 9:12; 10:22; 49:33; Malakiásnál 1:3).

\[4\] Valami mást is lehetett látni. Néhányan olyanok voltak, mintha egy malomkövön lett volna a bal karjuk átdugva; ez a kiábrázolódás mutatta azt, hogy a kimondhatatlanul gonosz tanaikat az Igéből bebizonyították. Ez a jelentése a malomkőnek; így nyilvánvaló lett, hogy mit jelentenek a Jelenések könyvének az alábbi szavai:

_„És egy erős angyal egy nagy malomkőhöz hasonló követ felvőn és a tengerbe veté, ezt mondván: Ilyen módon nagy sebességgel vettetik el Babilon, ama nagy város, és többé meg nem találtatik.”(Jel 18:21)._

\[5\] Azonban nem vettettek a fekete tengerbe azok, akik a Tanácsteremben voltak, ugyanebben a kerületben, ahol viták folytak arról, hogy kiterjesszék az uralmukat, és tudatlanságban tartsák az embereket és így vak engedelmességben (erről a Tanácsteremről l. az 58. pontot, fentebb). Ezek távolabb keletre, levettettek egy nagy mélységbe, az alattuk és körülöttük hosszában feltáruló szakadékba.

Így ment végbe az Utolsó Ítélet a babiloniakon a déli kerületben.

\[6\] Azoknál, akik odébb, a nyugati kerületben, vagy az északi kerületben laktak, ahol az a nagy város volt, az Utolsó Ítélet ekként történt. A nagy földrengések után, melyek mindent az alapokig megráztak (ezek voltak azok a földrengések, amiket az Ige említ (Máté 24:7; Lukács 21:11) és hasonlók a Jelenések könyvében:(6:12; 8:5; 11:13; 16:18) és az ószövetségi prófétáknál – ezek nem e világi földrengések voltak), egy keleti szél söpört végig délről nyugaton át észak felé, és mindent lecsupaszított ami csak azon a vidéken volt.

Először az előterületekre sújtott le a nyugati kerületben, ahol azoknak a földalatti hajlékai voltak, akik a sötét középkorban éltek. Azután a nagy vársora, ami attól a kerülettől egyenesen keresztül északon át egészen keletig terült el. Ahogy lecsupaszította, minden, ami ott volt, láthatóvá lett. De mivel nem voltak olyan nagy kincsek ott felhalmozva, nem volt vulkánkitörés kénköves tűzzel, hogy felégesse a kincseket; csak felfordulás volt és pusztítás, hogy végül minden szálljon fel a füsttel.

A keleti szél végigsöpört oda-vissza, mindent feldöntve, elpusztítva és magával ragadva.

\[7\] A szerzetesek, és a köznép tízezreit vitte el, némelyikük a nyugatra fekvő fekete tengerbe vettetett, némelyek pedig a nagy déli hasadékba (melyet fentebb már említettünk), néhányuk a nyugati szakadékba, mások pedig a pogányok poklába-mert a Sötét Középkor emberei között voltak bálványimádók, akár a pogányok között. Füstöt láttam felszállni onnan, mely elért egészen a tengerig, és fölé sodródva egy fekete bevonatot képezett rajta.

Mert az a része a tengernek, ahová vettettek vastag porral és füsttel volt borítva, melyben a hajlékaik és gazdagságuk szétporladt. Így a tenger többé nem volt látható, és a helyét egy fekete földdarab foglalta el, mely alatt volt a pokluk.

\[8\] Azok Utolsó Ítélete, akik a keleti negyed hegyeiben laktak (ezekről l. az 58. pontot) ekképpen történt: a hegyek süllyedni látszottak a mélységbe, és mind elnyelettek. Az, aki az egyik hegyre helyeztetett, és Istennek lett kikiáltva, feketévé vált majd tűzzel égni kezdett, és előrefelé nagy erővel letaszíttatott a pokolba velük együtt.

Mert a különféle rendek szerzetesei, akik azokon a hegyeken voltak, kijelentették, hogy ők az Isten, és ők maguk a Krisztus; és bármerre csak mentek, magukkal vitték ezt a döbbenetes meggyőződésüket, hogy ők a Krisztus.

\[9\] Végül ítélet tartatott azokon, akik messzebb, a nyugati negyedben laktak, az ottani hegyeken. Azok az emberek jelentik a nőt, aki a veres fenevadon ül, melynek hét feje van, ami hét hegy (a nőről fentebb történt említés, az 58. pontnál). A hegyeiket is láttam. Egy hasadék nyílt meg középen, mely egy hatalmas, csigavonalban lejtő szakadékká alakult, és a hegyen lévők abba vettettek le.

Némelyik hegyet tövestül felszaggatott, és felfordított úgy, hogy a csúcsa alulra került. A síkságon élő emberekre egy özönvízszerű áradat zúdult és elborította őket. De akik más negyedekből voltak ott velük, azokat a szakadékokba vetették.

**Ezek a feljegyzések csak egy kis részei mindannak, amit láttam; többet fogok írni erről a Jelenések könyvének magyarázatában. Ezek az események az 1757. év elején történtek és teljesedtek be.**

\[10\] A szakadékokat illetően, ezekből több is volt, melyekbe mind vettetett, azok kivételével, akiket fekete tengerbe vetettek.

Négyet mutattak nekem: egy nagyot kelet felé a déli negyedben; egy másodikat dél felé a nyugati negyedben; egy harmadikat észak felé a nyugati negyedben; egy negyediket messzebb, nyugat és észak közötti területen túl. A szakadékok és a tenger a pokluk. Ennyit láttam, de volt sok más egyéb is, amit nem láttam. A babiloniak poklai messze távol helyeztettek, hogy megfeleljenek a különböző módoknak, melyekkel megszentségtelenítették a szent lelki dolgokat, melyek összefüggésben vannak az egyház jójával és igazságával.

62\. Így a szellemvilág most megszabadult ezektől az emberektől. Ezt az angyalok örömmel fogadták, mert minden babiloni, itt még jobban megtámadhatta és félrevezethette az embereket, mint ahogy a világban tehette. Mert a mesterkedésük rosszindulatúbb, mivel már szellemként vannak jelen, és a szellem az, melyben egy személy minden rosszakarata tárolódik. Az ember szelleme az, amit gondol, akar, szándékozik, vagy kieszel. Sokukat megvizsgálták, és azt találták, hogy egyáltalán semmiben sem hittek, viszont elméjük áldozatul esett egy visszataszító vágynak az iránt, hogy másokat félrevezessenek, a gazdagot, a gazdagságáért, a szegényt a hatalom miatt.

Azzal a céllal, hogy mindenkit a legmélyebb tudatlanságban tartsanak, így akadályozva a világosságba és a Mennybe vezető utat. A világosságba és a Mennybe vezető út akkor van elzárva, mikor a szellemi dolgok tudását elhomályosítja a bálványimádás, és mikor az Igét meghamisítják, gyengítik, vagy visszatartják (elzárják).

63\. Azok tartattak meg, akikben meg volt a vonzalom a jóból eredő igazságra. A római katolikusok közül azok az emberek, akik istenfélő és jó életet éltek, még ha nem is voltak az igazságok birtokában, de akikben korábban késztetés volt az igazságok befogadására (megtanulására), kiragadtattak onnan és elvitettek egy kerületbe, jó messze a nyugati negyedben, mely északkal határos; ott adtak nekik hajlékokat és közösséget alapítottak.

Ezt követően lelkipásztorokat küldtek hozzájuk a Reformátusoktól, hogy tanítsák őket az Igéből. Mikor megtanítattak, befogadást nyertek a mennybe.

64\. Azoknak állapotáról, akik ezután jönnek a földről. Mivel az Utolsó Ítélet most beteljesült, és ennek révén mindent rendbe tett az Úr, azok, akik belsőleg jók, felvétetnek a mennybe, és azok, akik belsőleg gonoszak, a pokolra vettetnek, s ettől fogva nem engedtetik meg, mint azelőtt, hogy bármiféle közösség lehessen a menny alatt és a pokol felett, és nem is lehet semmi kapcsolatuk a másfélékkel.

De, amint az emberek ideérkeznek, ahogyan az mindenkivel történik a halála után, teljesen elkülöníttetnek, és miután némi időt eltöltöttek a szellemvilágban, elvitetnek a kijelölt helyükre. Azok, akik beszennyezték a szent dolgokat, azok tehát, akik magukénak mondták a menny megnyitásának, bezárásának és a bűnök megbocsátásának hatalmát, mely egyedül az Úré, és akik a pápai bullákat ugyanolyan szintre helyezték, mint az Igét, azzal a hatalommal, amivel ők láttatni akarták, mostantól a fekete tengerbe, vagy a szakadékokba jutnak azonnal, ahol azok pokla van, akik megszentségtelenítést követtek el.

De úgy hallottam a mennyből, hogy csak a világi életükre gondolnak azok, akiknek a vallásos hite ilyenné tette őket, hogy nem ügyeltek többé a halál utáni életre, mert szívükben tagadták, hogy létezik. Ennek eredményeképpen úgy kezelik ezt a dolgot, mintha semmi jelentősége sem lenne annak a halál után rájuk váró sorsnak. Nevetnek rajta, mint valami tréfán, pedig ez az egyetlen, ami örökké fog tartani.

65\. X. Az előző mennyről és annak eltörléséről

Az olvasható a Jelenések könyvében:

_„És láték egy nagy fehér királyiszéket, és a rajta űlőt, a kinek tekintete elől eltűnék a föld és az ég, és helyök nem találtaték.”(Jel- 20:11.)_

És utána:

_„Ezután láték új eget és új földet; mert az első ég és az első föld elmúlt vala; és a tenger többé nem vala.”( Jel. 21:1.)_

A könyv első fejezetében és később máshol is bemutattam, hogy az új menny és az új föld, és az előző menny és az előző föld elmúlása nem a látható égre és földre vonatkozik, ahol élünk, hanem az angyalok mennyére és az egyházra. Mert az Ige lényegét tekintve szellemi, és ezért szellemi témájú dolgokkal foglalkozik, aminek a mennyhez és az egyházhoz van köze. A természeti dolgokat az írott értelemben azért használja, hogy képviseljék azokat, mert az, ami természeti, alapul szolgál annak, ami szellemi; és efféle alap nélkül az Ige nem lenne Isten munkája, mert befejezetlen volna.

Ez a természeti, vagy végső állapot, az utolsóként fennálló Isten rendjében, amely betetőzi és adja a belsőket, melyek szellemiek és mennyeiek. Egy alap, ami azért van, hogy rajta nyugodjék, mint egy ház a maga alapjain.

\[2\] Mivel az emberek az Ige tartalmáról szellemi helyett természeti nézőpontból gondolkodtak, azt tartották, hogy a menny és a föld ebben és más részekben a természeti világ egét és földjét jelentik. Ezért van az, hogy mindenki várta, hogy elmúljanak és elpuszíttassanak, és újak legyenek teremtve.

Annak érdekében, hogy megelőzzék az örökké tartó várakozásokat, és hogy zavarodottságot okozzon évszázadról-évszázadra, az Ige szellemi értelme felnyittatott, így az Ige számos kifejezésének jelentését megismerhetjük, melyet nem érthetünk meg, amíg természeti módon gondolkodunk róluk, és ezek közé tartozik az ég és a föld is, mely el fog múlni.

66\. De mielőtt feltáratna az, hogy mit jelent az első ég és az első föld, tudomásra kell hoznom, hogy az első ég nem azt az eget jelenti, amely azokból létesült, akik angyalokká váltak ennek a világnak a teremtésétől kezdve egészen a jelenkorig, mert ez egy állandó meny, ami örökké fennáll.

Mindenki, aki a mennybe jut, az Úr védelme alá kerül, és ha befogadást nyert, többé senki nem szakíthatja ki az Úrtól. Viszont az első menny azok gyülekezetét jelentette, akik nem váltak angyallá, mert nagy részük nem válhatott azzá. Hogy kik és mifélék voltak ezek, azzal a következő oldalakon fogunk foglalkozni.

Az ég (menny) volt az, amiről meg lett mondva, hogy eltöröltetett. Egy mennynek hívatott, mert azok, akik ott voltak, sziklára és hegyekre épült közösségekben éltek, és hasonló örömöket élveztek, mint a természetiek, de ezek nem szellemi örömök voltak. A legtöbb ember, aki a földről megérkezik a szellemvilágba, azt hiszi, hogy a mennyben van, mikor jókedve van, és hasonló örömeket érez, mint amilyet a világban érzett. Ezért hívják ezt mennynek, de az első mennynek, ami eltöröltetett.

67\. A továbbiakban azt is tudomásra kell hoznom, hogy amit első mennynek hívtak, abban nem volt senki, aki az Úr világrajövetele előtt élt, hanem csak azok, akik az Ő eljötte után éltek. Mindegyik egyház végén (mint azt a 33-39. pontokban is megmutattam) egy utolsó ítélet zajlott le, és akkor az előző menny megszűnt, és egy új teremtetett vagy készíttetett. Egy egyház kezdetétől a végéig mindazokat megtűrik, akik külsőleg erkölcsös életet éltek, kegyes és szent látszatot tartottak fenn nyilvános viselkedésükben, akkor is, ha semmi sem volt abban, mindaddig, amíg a gondolatok és szándékok belső szintjét visszafogták a polgári és erkölcsi törvények a társadalomban.

De egy egyház végén a belső szintek lezáratnak, és eljön az ítélet az emberekre. Ez az, amiért az utolsó ítélet e bolygó lakóin már kétszer bekövetkezett, és most harmadjára is (l. a 46. részt). Így a menny és a föld is már kétszer elmúlt, és új ég és új föld teremtetett (mint azt megmutattuk fentebb, az 1-5. részben). Ebből nyilvánvaló, hogy az Ó Testamentum prófétái által említett új ég és új föld nem ugyanaz, mint az az új ég és új föld, amiről a Jelenések könyve ír.

Az előzőeket az Úr teremtette, amikor Ő a világban volt, és az utolsót most teremtette. A prófétáknál ezt olvassuk ezekről:

_„Mert ímé, új egeket és új földet teremtek, és a régiek ingyen sem emlittetnek, még csak észbe sem jutnak.”(Ésa. 65:17.)_

és máshol:

_„Mert mint az új egek és az új föld, a melyeket én teremtek…”(És 66:22.)_

Dánielnél is ezt mondja.

68\. Mivel a jelen téma az első menny, ami elmúlt, mely téma mindenki számára ismeretlen, a következő sorrend szerint írnék róla:

(I) az emberek, melyek az első mennyet alkották, (II) annak természete, (III) Hogyan múlt el.

69\. Az emberek, melyek az első mennyet alkották.

Az első mennybe gyűjtettek össze mindazok, akiken az utolsó ítélet bekövetkezik. Nem jön el azokra, akik a pokolban vannak, sem azokra, akik a mennyben, sem pedig a szellemvilágban lévőkre (melyről l. a Menny és Pokol c. mű 421-520. pontját); sem pedig a még élő emberekre; hanem csupán azokra, akik saját maguk(nak?) készítettek egyfajta mennyet főként hegyekre és sziklákra. Ezek azok, akiket az Úr kecskéknek is nevez, kiket Ő a baloldalra helyezett (Máté 25:32,33).

Ebből megállapítható, hogy az első menny nem csak Keresztyénekből áll, hanem Mohamedánokból és pogányokból is, mindazokból, akik maguk készítettek ilyen mennyeket a saját helyükön.

\[2\] Egy rövid leírást adok a természetükről.

Ezek azok, akik a világban szent életet színleltek, mindenféle belső alap nélkül, de becsületesek és tisztességesek voltak, mert erre kényszerítették őket a társadalmi és erkölcsi törvények, de nem az Úr törvényei. Így hát külső, avagy természeti, nem pedig belső, avagy szellemi emberek voltak. Ide tartoznak azok, akik ismerték az egyház tanításait, és képesek voltak maguk is továbbadni, habár nem éltek azzal összhangban, amit tanítottak. Azok is ide tartoznak, akik különféle hivatalokat és szolgálatokat láttak el, de nem a másoknak való szolgálat kedvéért.

Ezek voltak, és még más hozzájuk hasonlók is, akik az Úr eljövetele után éltek, akik az első mennyet készítették. Ennek a mennynek tehát ugyanaz volt a természete, mint a világnak és a földön lévő egyháznak, amely azokból állt, akik nem tettek jót csupán csak azért, mert az jó, hanem a törvényes büntetések és a jó hírnév, tisztelet és az előnyök elvesztése miatti félelemből. Azok, akik nem másért teszik a jót, nem az Istent, hanem az embereket félik, és nincs lelkiismeretük.

\[3\] Az első mennyben, ami a reformátusokból állt, azok voltak nagyobb számban, akik egyedül a hit általi üdvösségben hittek, nem pedig a hit életében, mely a kegyesség (emberszeretet, jótékonyság- charity), és akik mohón sóvárogtak az emberek nagy elismerésére.

Mivel korábban mindannyian a társadalom tagjai voltak, bezárták a belsőjüket úgy, hogy azt ne láthassa meg senki; de megnyittatnak az Utolsó Ítéletkor. Azt is megtudtam, hogy belsőleg mindenféle gonoszsággal és hamissággal voltak megszállva, szembenállva az Istenivel, és valójában a pokolban voltak. Mert mindenki a halálát követően azonnal összeköttetik a hozzá hasonlókkal, a jók azokhoz, akik hozzá hasonlóak a mennyben, a gonoszok pedig azokhoz, akik hozzájuk hasonlóak a pokolban, de addig nem csatlakoznak hozzájuk, míg a belsőjük fel nem tárul.

Addig azokkal társulnak, akik a külsőkben hasonlítanak hozzájuk.

\[4\] De tudni kell azt, hogy mindazok, akik belslőleg jók voltak, és így szellemileg is, elkülönülnek ezektől, és felemelkednek a mennybe. Mindazok, akik nem csak belsőleg, hanem külsőleg is gonoszak voltak, szintén elkülöníttetnek, és a pokolra vettetnek. Ez történt mind a legkorábbi időktől fogva, majd az Úr eljöveteléig, és egészen az utolsóig, amikor az ítélet bekövetkezett. Egyedül azokat hagyták meg, hogy a saját közösségüket kialakítsák, akik az első mennyet alkották, akiknek a természete olyan volt, mint azt fent leírtam.

70\. Több oka is van annak, hogy az ilyen közösségeket vagy mennyeket megtűrték. A fő ok az, hogy a külsődleges szentség, becsületesség és méltányosság eszközével összeköttettek az egyszerű jó emberekkel a legalsóbb mennyben, és azokkal is, akik még a szellemek világában voltak, és még nem engedtettek be a mennybe. A szellemi világban mind kapcsolatban és így összeköttetésben vannak a hasonló szellemekkel. Az alsóbb menny egyszerű, jó emberei és azok, akik még a szellemi világban vannak főleg a külsőségekre figyelnek, mégis anélkül, hogy belsőleg gonoszok lennének.

Tehát, ha idő előtt kitépnék őket onnan, azt a menny legalsó szintjei sínylenék meg; méghozzá az alsóbb szintek azok, amiken a menny magasabb szintjei nyugszanak.

\[2\] Az Úr arról tanít ebben a részben, hogy ezért tűrték meg őket az utolsó időszakig:

_„A gazda szolgái pedig előállván, mondának néki: Uram, avagy nem tiszta magot vetettél-e a te földedbe? honnan van azért benne a konkoly?_

_Ő pedig monda nékik: Valamely ellenség cselekedte azt. A szolgák pedig mondának néki: Akarod-é tehát, hogy elmenvén, összeszedjük azokat?_

_Ő pedig monda: Nem. Mert a mikor összeszeditek a konkolyt, azzal együtt netalán a búzát is kiszaggatjátok._

_Hagyjátok, hogy együtt nőjön mind a kettő az aratásig, és az aratás idején azt mondom majd az aratóknak: Szedjétek össze először a konkolyt, és kössétek kévékbe, hogy megégessétek; a búzát pedig takarítsátok az én csűrömbe._

_Ő pedig felelvén monda nékik: A ki a jó magot veti, az az embernek Fia;_

_A szántóföld pedig a világ; a jó mag az Isten országának fiai; a konkoly pedig a gonosznak fiai._

_Az ellenség pedig, a ki a konkolyt vetette, az ördög; az aratás pedig a világ vége; az aratók pedig az angyalok._

_A miképen azért összegyűjtik a konkolyt és megégetik: akképen lesz a világnak végén._

_Az embernek Fia elküldi az ő angyalait, és az ő országából összegyűjtik a botránkozásokat mind, és azokat is, a kik gonoszságot cselekesznek,_

_És bevetik őket a tüzes kemenczébe: ott lészen sírás és fogcsikorgatás.”(Máté. 13:27-30, 37-42.)_

Ennek a „kornak a vége” (Matt. 13:27-30, 37-42.) az egyház utolsó időszaka; a konkoly pedig azokat jelenti, akik belsőleg gonoszok; a búza azokat, akik belsőleg jók; az aratás és kévébe kötés a megégetéshez az Utolsó Ítéletet. #

\[3\] Hasonló jelentést hordoz az Úr egyik példabeszéde szintén ebben a fejezetben a mindenféle halak begyűjtéséről, amikor a jókat a hajókba húzzák, a rosszakat pedig kidobják; ezekről azt is mondja:

_„Így lesz a világ végén is: Eljőnek majd az angyalok, és kiválasztják a gonoszokat az igazak közül.”(Máté 13:47-49.)_

A halakhoz hasonlíthatók, mert az Ige szellemi értelmében a hal jelenti azokat, akik a természetiben és a külsőben vannak, akár jók, akár gonoszok; az erényesek jelentését lásd a fejezet végén.## #

**A kévék** az Igében az emberben lévő igazságok és hazugságok csoportba rendezése, így az emberek a csoportosítása is, akik jóval vagy rosszal rendelkeznek AC 4686, 4687, 5339, 5530, 7408, 10303).

**Az Ember Fia** az Urat Isteni igazság tekintetében (AC 1729, 1733, 2159, 2628, 2803, 2813, 3773, 3704, 7499, 8897, 9807).

**A fiak:** a jóból származó igazságszeretet (AC 489, 491, 533, 2623, 3373, 4257, 8649, 9807); így a királyság gyermekei azok, akikben a jóból származó igazságszeretet lakik, és a gonosz gyermekei, akikben a gonoszságból származó hamisságszeretet van. Következésképpen, ez utóbbiak gyomoknak hívatnak, míg az előbbiek jó magvaknak, mert a gyom a gonoszból eredő hamisságot jelenti, és a jó mag a jóból eredő igazságot. A mező magva a jóból eredő igazság, mely az Úrtól van valakinek. (AC 1940, 3038, 3310, 3373, 10248, 10249).

Ellenkező értelemben a mag a gonoszból eredő hamis (AC 10249).

**A mező magva** az elme tápláléka is az Igéből származó Isteni igazságokkal; a vetése a tanítást jelenti (AC 6158, 9272).

**Az idő vége** az egyház utolsó időszaka (AC 4535, 10622). ##

**A hal** az Ige szellemi értelmében a természeti vagy külső ember, tényekre kiterjedő ismereteit jelenti; és így a természeti vagy külső embereket is, jót és gonoszat egyaránt (AC 40, 991).

**Minden állatféleség** megfelelésben áll az ember jellemvonásaiban lévő dolgok valamelyikével (AC 45, 46, 246, 714, 716, 719, 2179, 2180, 3519, 9280, 10609).

Az Igében akkor neveznek valakit igazságosnak, ha az Úr igazságossága és érdeme neki tulajdoníttatik, de igaztalannak, ha az igazságosság saját magából való és önmagának szerzi meg az érdemet (AC 3648\*, 15069, 9263). \*\[ez nem tűnik helyes számnak, a jó a 9486. lehet\]

71\. Az első menny természete most levezethető abból, amit fent mondtunk.

A következő tényből is következtetni lehet: azok, akik nem váltak szellemivé az Isteni elfogadásával, jó életet élve és vonzódva az igazsághoz, hanem továbbra is fenntartották a szellemi létük látszatát a külsőséges kegyességgel, beszélvén Isteni témákról, és tisztességes kapcsolataikat önző vagy világias cél vezérelte – ezek a leggonoszabb tettekbe rohantak bele, melyet a vágyaik súgtak, amikor csak a saját belsőjük vezetése alatt maradtak. Semmi sem állította meg őket, sem Isten félelme, se hit, se lelkiismeret.

Ezért van az, hogy az első menny lakói, ahogy a belső természetüket felfedték nekik, csatlakoztak a poklokhoz.

72\. Hogy minként múlt el az első menny, korábban leírtam, ott, ahol az Utolsó Ítéletnek a Mohamedánokon és pogányokon (50, 51), valamint a Római Katolikusokon (61-63) való beteljesülésével foglalkoztam, mert ők is az első mennyet alkották a saját helyükön. A Reformátusok Utolsó Ítéletéről, akik Protestánsként vagy Evangélikusként is ismertek, maradt még némi mondanivaló, és arról, hogy az általuk alkotott első menny hogyan múlt el.

Mert, mint azt korábban elmondtam, az ítélet csak azokon következik be, akik az első mennyet alkották. Miután ezeket meglátogatták, és belső természetük kinyilvánult, elválasztották őket, és csoportokba rendeződtek, melyet a gonoszságaik és az ebből eredő hamisságaik és a hamisságaik és az ebből eredő gonoszságaik határoztak meg, és a szeretetüknek megfelelő pokolba vettettek. A poklaik a középpont körül minden irányban helyezkedtek el. Mert a reformátusok voltak középütt, a római katolikusok körülöttük és a mohamedánok ezek körül, majd a pogányok a legkülső körön (l. fent, 48.). Azokat, akiket nem vettettek a poklokba, a sivatagokba vezették ki.

De néhányukat levitték a déli és az északi negyedek síkságaira, hogy ott alkossanak társaságokat, ahol taníttatnak és felkészülhetnek a mennyre. Ezek azok, akik megtartattak. De lehetetlen itt leírni mindazt részleteiben, hogy ezek az események hogyan zajlottak, mert a rajtuk lefolytatott ítélet hosszú ideig tartott és különféle egymást követő szakaszokban történt. Mivel, akkor láttam és hallottam sok olyat, amiről érdemes beszámolni, ezért szeretném megfelelő sorrendben bemutatni ezeket az eseményeket a Jelenések magyarázatának céljából.

73\. XI. A világ jövendő állapota és az új egyház

A világ jövendő állapota pontosan az lesz, mint amilyen mostanáig volt; mert a hatalmas változás, ami a szellemvilágban végbement nem okoz semmiféle változást a természeti világ külső megjelenésében. Így, akárcsak korábban, lesznek politikusok, békekötések, szövetségek és háborúk, és a társadalom minden általános és sajátos jellemzője. Mikor az Úr mondta:

_”Hallanotok kell majd háborúkról és háborúk híreiről: meglássátok, hogy meg ne rémüljetek; mert mindezeknek meg kell lenniök. De még ez nem itt a vég._

_7\. Mert nemzet támad nemzet ellen, és ország ország ellen; és lésznek éhségek és döghalálok, és földindulások mindenfelé.”(Máté 24:6, 7)_

Nem említi ezeket az eseményeket a természeti világban, de bemutatja ezek megfelelőt a szellemi világban. Mert az Ige a próféciáiban nem a földi királyságokra utal, vagy az ottani emberekre, így még csak nem is a háborúskodásokra, nem vonatkozik az éhínségekre, dögvészre és földrengésekre sem, hanem a szellemi világ eseményeire, melyekkel megfelelésben áll. Ezek természete meg lett magyarázva az ARCANA CAELESTIA (Mennyei Titkok)-ban, az erre való hivatkozások gyűjteménye látható e fejezet végén. #

\[2\] Az egyház jövendő állapota azonban nem ugyanígy lesz. Külső megjelenésében körülbelül ugyanaz lehet, de belsőleg különbözni fog. Külső megjelenésükben az egyházak el fognak válni egymástól, mint korábban is, tanításaik különböznek majd, mint ahogyan ez eddig is volt, és így lesz a pogányok vallási rendszerével is. De az embereknek az egyházakban ezentúl több szabadságuk lesz a hit dolgairól való gondolkodásban, és így a szellemi dolgokról is, melyet a mennyel kell megtenniük a szellemi szabadság helyreállítása miatt.

Mert a mennyben és a pokolban most minden helyreállíttatott a rend szerint, és ebből van az, hogy minden gondolat az Istent illető témákról befolyásolt a mennyből, ha a gondolatok kedvezőek az Isteni dolgokat illetően, és a pokolból, ha ezzel ellenkezőek. De az emberek nem lesznek ennek az állapotváltozásnak a tudatában, nem elmélkednek rajta, és nem tudnak semmit sem a szellemi szabadságról vagy a szellemvilág hatásáról. Viszont a mennyben ezt érzékelik, és az emberek a haláluk után szintén. Ez azért van így, mert az embereknek megújult a szellemi szabadsága azáltal, hogy az Ige szellemi értelme most megnyílt, és ezáltal belsőbb isteni igazságok tárulnak fel.

Mert az emberek az előző állapotukban nem akarták ezeket megérteni, és ha valaki így tett volna, megszentségtelenítette volna azokat. Látható a Menny és Pokol c. munkában (597-től a végéig), hogy az ember szabad akarata a menny és a pokol közötti egyensúlytól függ; és hogy az emberek csak akkor újíthatók meg ha szabadságban vannak. #

**A harcok** az Igében szellemi csatákat jelentenek (AC 1659, 1664, 8295, 10455). Így minden hadieszköz, mint íj, kard és pajzs, valamiféle jelentéssel rendelkezik a szellemi harcot illetően (AC 1788, 2686).

**A királyságok** egyházakat jelentenek, az igazságokra és a hamisságokra vonatkozóan (AC 1672, 2547).

**A nemzetek** azokat jelentik, akiknek különféle jóban és gonoszban vannak (AC 1059, 1159, 1205, 1258, 1260, 1416, 1849, 4574, 6005, 6306, 7830\*, 8054, 8317, 9320, 9327).

**Az éhínség** jelentése az igaz és a jó tudásának hiánya (AC 1460, 3364, 5277, 5279, 5281, 5300, 5360, 5376, 5893); valamint a templom pusztasága (elhagyatottsága) (AC 5279, 5415, 5576, 6110, 6144, 7102). A dögvész a jó és az igazság elpusztítását és véget érését jelenti (AC 7102, 7505, 7507, 7511). A földrengések jelentése az egyházak állapotváltozása (AC 3355). \[\*a hivatkozás hibás lehet\].

74\. Sokféléről beszéltem az angyalokkal az egyház jövőbeni állapotát illetően. Azt mondták, nem tudják, mi fog történni, mert az Úr tudja egyedül a jövőt. Amit ők tudnak, az az, hogy a szolgaság és a rabság, melyben az egyház emberei mindmáig voltak, elvétetett, így most a szabadság helyreállítása révén, jobban érzékelik a belső igazságokat, ha így akarják, és ezáltal, ha akarnak, belső emberré válnak.

De azt mondták, hogy még mindig halvány reményük van csak a keresztyén egyház emberei felől, bár sokkal több reményt fűznek az olyanokhoz, akik nagyon távol vannak a keresztyén világtól, és biztos helyen vannak az onnan támadók elől, mert olyan természetük van, ami képes a szellemi világosságot befogadni, és mennyei-szellemi emberekké válni. Azt mondták, hogy jelenleg a belső igazságok ezeknek az embereknek tárulnak fel, és ezeket a szellemi hittel kapják, vagyis abban, ahogyan élnek és a szívükben; és az Urat imádják.