Emanuel Swedenborg: Az igaz keresztyén vallás c. munkájának VIII. fejezete

(nyersfordítás):

A szabad akarat

463\. Mielőtt folytatnám az Új Egyház Szabad Akaratról szóló tantételének ismertetését, szükséges előrebocsátanom, hogy mi a jelenlegi Egyház tanítása azokban a dogmatikai művekben, amelyekben erről a témáról van szó. Ha ezt nem tenném meg, a józan és vallásos emberek azt gondolhatnák, hogy e témában már nincs új mondanivaló. Mert mondhatja valaki: “Mindenki tudja, hogy az embernek szabad akarata van a lelki dolgokban. Máskülönben a tanító szolgák (papok) miért tanítanák az igehirdetéseikben, hogy az embereknek hinniük kell Istenben, meg kell térniük, az Ige előírásai szerint kell élniük, harcolniuk kell a test vágyai ellen, és újjá kell születniük, és így tovább?”

Tehát ha nem lenne szabad akarat az üdvösség dolgában, azt kéne gondolnia, hogy azok az intelmek csak üres szavak, és hogy őrültség lenne tagadni ezt, mert ez ellentmondana a józan észnek.

Napjaink Egyháza mégis ebbe az ellentmondásba esik, és elveti a szabad akarat tantételét a templomaiból, mint az nyilvánvaló az Egyezségi iratnak (Formula Concordiae) nevezett munkából, amelyet az evangélikusok nagyra tartanak, s amelyből a következő részletet adom közre.

Ugyanez a tan és hit uralkodik a reformátusok között is az egész keresztyén világban a szabad akaratról, így a németek, svédek, dánok, angolok és hollandok között, amint ez nyílvánvaló dogmatikai könyveikből. A következő idézetek az Egyességi iratból (Lipcse, 1756) valók.

464\. (1). “A tanítók, akik megfogalmazták az Augsburgi Hitvallást, azt állítják az emberről, hogy a legelső szülők bukása következtében oly mértékben megromlott, hogy természetétől fogva vak a lelki dolgokra, amelyek kapcsolatban vannak a mi megtérésünkkel és üdvözülésünkkel, és hogy ő nem érti, és nem is értheti az Isten Igéjét, amikor prédikálják neki, mert megítélnie azt bolond dolog lenne, és magától soha nem közeledhetne Istenhez, sőt ő inkább Isten ellensége. És folyamatosan ilyen mindaddig, amíg a az Ige tanítása és meghallása révén tevékenykedő Szent Lélek ereje által megtér, csupán kegyelemből, mindenféle együttműködés nélkül az ő saját részéről, megajándékoztatik hittel, újjáteremtéssel, és újjászületéssel. 656. p.

(2). “Hisszük, hogy az újjászületetlen ember értelme, szíve és akarata a lelki és Isteni dolgokat a saját természeti képességei révén teljesen képtelen megérteni, hinni, befogadni, gondolkodni, akarni, kezdeményezni, bevégezni, cselekedni, tevékenykedni és együttműködni, bármilyen szempontból. De hogy az ember végképp romlott és a jó számára halott, így, hogy az ember természetében a bűnbeesés óta, az újjáteremtése előtt egy szikrányi lelki erő sem maradt, amelyből felkészülhetne Isten kegyelme számára. Vagy megragadhatná azt, amikor felajánlja, vagy alkalmassá tehetné magát, vagy magától befogadhatná azt, vagy saját erejéből bármi módon is hozzájárulhatna a megtéréséhez, akár teljes egészében, egyenlő részben, vagy a legkisebb mértékben; vagy magától cselekedni, tevékenykedni és együttműködni, vagy úgy tenni, mintha magától tenné. De az ember a bűn szolgája és a Sátán rabszolgája, aki őt irányítja; és ennélfogva az ő természeti szabad akarata - a romlottság uralmából és elfajult természetéből fakadóan - csak akkor lép működésbe, és csak akkor eredményes, ha bántó és az Isten ellen való dolgokról van szó.

(2). “A polgári és természeti dolgokban tájékozott és leleményes az ember, de a lelki és Isteni dolgokban, amelyek a lélek üdvözülésével vannak kapcsolatban, egy darab fához, egy kőhöz, avagy egy sóoszlophoz hasonlítható, amivé Lót felesége változott megfordulása után, s olyan dolgok, melyeknek nincs meg a szem, a száj vagy bármiféle érzékszerv adománya.

(4). “Azonban az ember mégis élvezi a helyváltoztatás képességét, és képes mozgatni a külső tagjait, hallgathatja az Evangéliumot, bizonyos mértékben elmélkedik arról, amit hall. De mégis, a saját gondolataiban semmibe veszi, mint valami bolondságot, és még csak nem is hiszi el; és ebből a szempontból ő rosszabb mint egy fa, kivéve, ha a Szent Lélek áthatja, lángra gyújtja és munkálja benne a hitet, az engedelmességet és más erényeket, amelyeket Isten helyesel.” 662. p.

(5). “Néhány okból mondhatja az ember, hogy ő nem egy darab fa vagy kő; mivel egy fa vagy kő nem tanúsít ellenállást, sem nem érti vagy érzi azt, amit vele csinálnak, mégis az ember küzd az akaratával Istennel, míg meg nem tér Istenhez.

És mégis igaz, hogy az ember megtérése előtt egy gondolkodó teremtmény, amelynek értelme van, habár nem az isteni dolgokban, és van akarata, mégsem hajlamos semmi üdvözítő jóra, és továbbra sem járul hozzá semmivel sem megtéréséhez, és ebből a szempontból ő rosszabb, mint egy darab fa vagy kő.” 672, 673. p.

(6). “A megtérés egésze egyedül a Szent Lélek tevékenysége, ajándéka és munkája, aki végrehajtja és megvalósítja azt az Ő saját erejéből és ráhatásából az Igén keresztül az ember értelmében, szívében és akaratában, mint egy tehetetlen alanyban, míg az ember egyáltalán semmit sem csinál, hanem teljesen passzív marad. Ez a tevékenység mégsem hasonlít egy kőszobor kifaragásához vagy arra, ahogy a viaszba pecsétet nyomunk; mivel a viasznak nincs sem értelme, sem akarata.” 681. p.

(7). Bizonyos (egyház) atyák és a jelen kori tanítók szerint “Isten egyedül az akaratban lakozik” és következésképpen hogy az ember akarata néhány szempontból részt vesz a megtérés munkájában. Ez a vélekedés azonban nem egyezik az elhangzott tantétellel, mert ez egy hamis elképzelést erősít meg az emberi akarat erejéről a megtérésben.” 582. p.

(8). “A világ külső gondjaiban, melyek az ésszerűség hatáskörébe tartoznak, még maradt az emberben az értelem valamelyes foka, ereje és képessége, habár ezek a nyomorúságos maradványok nagyon gyengék; és még ezek is, bármilyen kicsik, az öröklött kór mérgével fertőzöttek és szennyezettek, annyira, hogy nem számítanak Isten előtt. 641. p.

(9). “A megtérés munkájában az ember, mely által a harag gyermekéből a kegyelem gyermekévé válik, nem működik együtt a Szent Lélekkel, mert az ember megtérése egyedül és kizárólag a Szent Lélek munkája”. (219, 519. p.; és a következő oldalak, 663. p és a köv. oldalak, és a Függelék. 143. p.)

“Mégis, az újjászületett ember, a Szent Lélek ereje által, képes együttműködni, habár az ő együttműködése nagyon erőtelen, alig játszik közre. Olyan mértékben és addig helyénvaló az ő együttműködése, ameddig a Szent Lélek vezeti, irányítja és kormányozza; de ez a Szent Lélekkel való együttműködése nem hasonló még ahhoz sem, amikor két ló húz együtt egy szekeret.” 674. p.

(10). “Az eredendő bűn nem egy bizonyos vétek, elkövetett cselekedet, hanem az az ember természetében, lényében és valójában mélyen gyökeredzik, és ez a forrása minden személyes bűnnek, mint a zülött gondolatoknak, szavaknak és gonosz cselekedeteknek.” 577. p. “Ez az öröklött kór, melynek révén az ember egész természete megromlott- szörnyű bűn, és valójában a kezdete és a kútfeje minden bűnnek, amelyből, mint saját gyökeréből és forrásából minden törvényszegés származik.” 640. p. “Ezen bűn által, mint egy lelki lepra által, az ember egész természete, egészen a legbelső részekig és a szív legmélyebb zugában, teljesen fertőzött és romlott Isten előtt; és e romlottság miatt, az ember személye vádoltatik és elítéltetik Isten törvénye által,

így természete által a harag gyermekei, a halál és kárhozat rabszolgái, kivéve akkor, ha megszabadít és megőriz, kiment minket ezekből a gonoszságokból a Krisztus érdeméből eredő üdv által. 639. p. “Ezért teljesen hiányzik vagy inkább elveszett belőle az eredeti igazságosság, illetve az Isten képmása, aminek megteremtetett a Paradicsomban. És innen ered a tehetetlenség, az esztelenség és az ostobaság, amely révén az ember teljesen alkalmatlanná lesz minden isteni vagy lelki dologban. Isten képmása ekként elveszett az emberben, helyette pedig egész természetének és minden erejének, különösképpen pedig a magasabb rendű és legfőbb lelki képességeinek, lelkének, elméjének, értelmének, szívének és akaratának mélységesen mély, alávaló, mélyen gyökeredző, kifürkészhetetlen és leírhatatlan romlottsága van. ” 640. p.

465\. Ezek a jelen Egyházának tantételei, nézetei és parancsolatai az ember szabad akaratát illetően a lelki és a természeti dolgokban, és az eredeti bűnt illetően. Azért idéztem ezeket, hogy az Új Egyház ezekre vonatkozó tantételei, nézetei és parancsolatai tisztábban láthatók legyenek. Mert amikor két fogalmazványt így egymás mellé helyezünk, az igazság világos fényben tűnik fel, mint a képek esetében, amikor egy visszataszító arc mellé egy szépet helyeznek, és együtt szemlélik őket, az egyik szépsége és a másik rútsága világosan megmutatkozik a szemnek. A következőkben az Új egyház felfogását mutatom meg erről a témáról.

1.  Az, hogy Két fa volt az Éden Kertjében, az egyik az élet, és a másik a jó és gonosz tudásának a fája, azt jelenti, hogy a természeti dolgokban szabad akarat adatott az embernek.

466\. Sokan hiszik, hogy Ádám és Éva említése a Teremtés Könyvében nem az emberi nemzetség kezdetét jelenti a teremtésben. E vélekedés alátámasztásában azokra az érvekre hivatkoznak, amelyek az Ádám előtti emberekre vonatkoznak bizonyos nemzetek között fellelt időrendi számításokból, és abból is, amit Káin, Ádám elsőszülöttje mond Jehovának:

_“Menekült és bujdosó leszek a földön; és akkor akárki talál reám, megöl engemet... és Jehova jelet tett Káinra, hogy ha valaki rátalál, nehogy megölje.” 1Móz. 4: 14, 15._

_És Káin “eltávozott Jehova elől, Nod földjén lakott... és épített magának várost. 16, 17. vers._

Ebből arra a következtetésre jutottak, hogy a föld lakott volt Ádám ideje előtt is. Azonban, hogy Ádám és felesége a Legrégibb Egyházat jelenti ezen a földön, azt teljes egészében megmutattam a Mennyi titkok címen közzétett könyvemben, amit Londonban jelentettem meg. Abban a könyvben azt is megmutattam, hogy Éden kertje ama Egyház emberének bölcsességét jelenti, és hogy az élet fája az Urat jelenti az emberben, és az embert az Úrban, hogy a jó és gonosz tudásának fája az embert jelenti, de nem az Úrban, hanem a tulajdon sajátjában, mivel azt hiszi, hogy ő cselekszik minden dolgot, még azt is, ami jó, önmagától, és hogy az erről a fáról való evés a gonoszság elsajátítását jelenti.

Az Igében azonban az Éden Kertje nem egy bizonyos kertet jelent, hanem az értelmet, és a fa sem egy bizonyos fát jelent, hanem az embert. Éden Kertje értelmességet és bölcsességet jelent, amint ez nyilvánvaló a következő versekből:

_“Bölcseségeddel és értelmeddel gyűjtöttél magadnak gazdagságot_... _Édenbe helyezett téged, az Isten kertjébe.”_

és a következő szavakból is:

_“Teljes bö_

_lcsességgel... Édenbe helyezett téged, az Isten kertjébe; minden drágakő a te öltözeted volt.” Ezék. 28: 4, 12, 13._

Tírusz királyáról és hercegéről mondta ezt, akinek a bölcsességét hirdették, mert Tírusz az Igében az Egyházat jelenti, mint a jó és igaz ismeretét, ami által elnyerik a bölcsességet. A drágakövek, amelyek mint öltözék borították, szintén az igazság és a jó ismeretét jelenti, mert Tírusz királya és hercege nem az Éden Kertjében volt. Máshol Ezékiel mondja:

_“Asszúr (Asszíria) cédrus volt a Libaonon... A cédrusok Isten kertjében nem homályosíthatták el őt ... sem bármely fa Isten kertjében nem hasonlított rá szépségében... Éden minden fája; Isten kertjében irigyelte őt. Ezék. 31: 3, 8, 9;_

és tovább:

_“ Kihez hasonló dicsőségben és nagyszerűségben Éden fái között?”_ 18. vers.

Ezt Asszúrról mondja, mert Asszúr az Igében ésszerűséget /rationality/ jelent, és az ebből eredő értelmességet. Ézsaiás írja:

_“Jehova megvígasztalja Siont ... Olyanná teszi pusztáját, mint az Éden, és kietlenjét Jehova kertjéhez hasonlóvá.” Ézs. 51: 3._

Sion ebben a szakaszban az Egyház, és Éden és Jehova kertje a bölcsesség és az értelmesség. A Jelenésekben írja:

_“Enni adok néki az élet fájáról, amely az Isten kertjének közepén áll.” Jel. 2: 7._

_“Az ő utczájának közepén. És a folyóvízen innen és túl életnek fája vala”Jel. 22: 2._

Ezekből a versekből teljesen világos, hogy Éden Kertje, amelybe Ádámot helyezte, az értelmességet és bölcsességet jelenti, mert hasonló dolgokat mond Tíruszról, Asszúrról, és Sionról. Hasonlóképpen értelmességet jelent a kert az Ige más részeiben is, mint az _Ézs. 58: 11; 61: 11; Jer. 31: 12; Ámos 9: 14; 4Móz. 24: 6._

A kertnek ez a szellemi jelentése a szellemvilágban lévő képviseletekből származik, mert a kertek ott jelennek meg, ahol az angyalok értelmességben és bölcsességben vannak. Az értelmeség és bölcsesség, amelyet ők befogadnak az Úrtól, okozza azt, hogy ilyen dolgok megjelennek körülöttük; és ez a megfelelésből ered, mert minden dolog, ami a lelki világban létezik, az megfelelés.

468\. Hogy a fa az embert jelenti, az nyilvánvaló az Ige következő verseiből:

_“És a mező minden fája megtudja, hogy Én, Jehova, döntöm le a magas fát, és Én emelem fel az alacsonyt, elszárítom a zöld fát, és virágzóvá teszem a szárazat.” Ezék. 17: 24._

Áldott, akinek gyönyörűsége van a törvényben.

_“Ő lesz hasonló a folyó mellé ültetett fához, amely a maga idejében meghozza gyümölcsét.” Zs. 1: 2, 3; Jer. 17: 8._

_“Imádjátok Jehovát, gyümölcsöző fák” Zs. 148:_

_9\. “Jehova fái teljesek életerővel (sap)” Zs. 104: 16._

_“A fejsze a fák gyökerére vettetett; minden fa, amely nem terem jó gyümölcsöt, kivágattatik.” Mt. 3: 10; 7: 16-21._

_“minden jó fának a gyümölcse is jó; de másként a romlott fa ... mert a gyümölcse által ismerik meg fát.” Mt. 12: 33; Lk. 6: 43, 44._

_(Vagy legyetek jó fák, és teremjetek jó gyümölcsöt, vagy legyetek romlott fák, és teremjetek romlott gyümölcsöt; mert gyümölcséről ismerik meg a fát. Mt 12: 33; Nem jó fa az, a mely romlott gyümölcsöt terem; és nem romlott fa az, a mely jó gyümölcsöt terem._ _Mert minden fa az ő tulajdon gyümölcsérõl ismertetik meg; mert a tövisről nem szednek fügét, sem a szederindáról nem szednek szőlőt. Lk. 6: 43, 44_...A ford._)_

_“Én fogok tüzet gyújtani a fában, és az elpusztít minden zöld fát benned, és minden száraz fát.” Ezék. 20: 47._

Mivel a fa ember jelent, az rendeltetett, hogy azon fa gyümölcsét, amely Kánaán országában táplálékul szolgálhat, körülmetéletlennek tartsák. _3Móz. 19: 23, 24._

S mivel az olajfa a mennyei Egyház emberét jelenti, azt mondták a két tanú felől, akik prófétáltak, hogy ők a két olajfa, akik az egész föld Ura előtt állnak. _Jel. 11: 4; és Zak 4: 3, 11, 12._

Dávidnál is ezt írja:

_“Én pedig mint zöldelő olajfa Isten házában.” Zs. 52: 10;_

és Jeremiásnál:

_“Lombos, szép formás gyümölcsű olajfa nevet adott néked az Úr.” Jer , 11 16,_

469\. E naptól kezdve mindenki érzékelheti belső bölcsességgel, vagy legalább sejtheti, hogy ami Ádámról és feleségéről íródott, az lelki dolgokat foglal magában. De hogy mik ezek, azt eleddig senki sem tudhatta, mert az Ige lelki jelentése eddig még nem tárult fel. Bárki láthatja abban a régi történetben, hogy Jehova nem helyezhetett el két fát a kertbe, melyek közül az egyik a botránkozás eszközévé lett, hanem csak a szellemi ábrázolás céljából. És az sem felel meg az isteni igazságosságnak, hogy Ádámnak és feleségének átkozottá kellett lennie azért, mert ettek egy bizonyos fáról; továbbá az sem, hogy az átok /ítélet/ rajta maradt minden őutánuk való emberen; és hogy az egész emberi nemzetség átkozottá /kárhozottá/ lett egy ember vétke miatt, amelyben nem a test gonosz kívánsága, és nem a szív romlottsága volt. Senki számára nem lehet közömbös, és kiváltképpen fontos kérdés, hogy miért nem akadályozta meg Jehova, hogy Ádám az almát megegye, mikor pedig Ő jelen volt, és látta azt; és Ő miért nem a kígyót vetette le a mélységbe mielőtt még az meggyőzte volna Ádámot?

Barátom, az Isten nem ezt tette, mert eképpen cselekedve Ő elvette volna az ember szabad akaratát; és éppen a szabad akarat képessége az, ami által az ember ember, és nem állat. Amikor ezt átlátjuk, egyértelművé válik, hogy e két fa által - melyek közül az egyik az életé, és a másik a halálé -, képviseltetik az ember szabad akarata a lelki dolgokban. Továbbá az öröklött gonoszság nem ebből a cselekedetből származik, hanem a szülőktől ered, akik által a gonoszságra való hajlam, amelyet ők gyakoroltak, átvitetik a gyerekekre.

Hogy a dolog így áll, bárki által világosan látható, aki gondosan megfigyeli a gyerekek magatartását, a hajlamukat, az arckifejezésüket, sőt az egész közös őstől származó családot. Azonban ez mindenkinél attól függ egy családban, hogy behódol-e, vagy pedig ellenáll az örökölt hajlamnak, mert mindenki a saját szabad akaratára van hagyva. Azonban azt, hogy az élet fája elsősorban mit jelent, és mit a jó és gonosz tudásának fája, a Kommentár 48. pontjában fogom teljesen feltárni, amelyre az olvasó számára utalás lesz.

II. AZ EMBER NEM AZ ÉLET, HANEM AZ ISTENTŐL EREDŐ ÉLET BEFOGADÓ FORMÁJA.

470\. Általános hiedelem, hogy az élet az emberben van, és hogy az az övé, és ebből következően, hogy ő nem csak az élet befogadó alakja, hanem ténylegesen az élet. Ez a hiedelem abból a látszatból keletkezett, hogy ő él, vagyis érez, gondolkodik, beszél és cselekszik, összességében úgy, mintha magától tenné. Az az állítás, hogy az ember az élet befogadó formája, és nem maga az élet, úgy tűnhet, mint valami, amit eddig még senki nem mondott, vagy mint valami képtelenség, ami a testi gondolkodással szöges ellentétben áll, mert a látszat ellen szól. Rámutattam arra, hogy csupán csak a látszat okozza ezt a hamis hitet (miszerint az ember ténylegesen élő, és következésképpen, hogy az élet a teremtéstől kezdve benne van, és azután öröklődés által elterjed). Azonban ennek a hamisságnak, amely a látszatból keletkezik az oka az, hogy a legtöbb ember napjainkban természeti, és csak kevés az, amelyik lelki. A természeti ember a látszatból ítél, és az ebből származó hamisságok homlokegyenest ellenkeznek azzal az igazsággal, hogy az ember csupán az élet befogadó alakja, és nem maga az élet.

Hogy az ember nem az élet, hanem befogadó formája az Istenből eredő életnek, az nyilvánvaló azokból a világos bizonyítékokból, hogy minden teremtett dolog önmagában véges, és hogy az ember, mivel ő is véges, nem teremtetthetett másból, csak véges dolgokból. Vagyis, ezért mondja a Teremtés Könyve, /1Mózes/ hogy Ádám a földből és annak porából készíttetett, amelyről ő elneveztetett, mert Ádám a föld talaját jelenti; és minden ember testileg csak olyan dolgokat tartalmaz, mint amelyek a földben vannak, s a földből eredően a légkörben. Ami a földből eredően a légkörben van, azt megköti (absorbs felszívja ) a tüdeje és egész testének pórusai által, és a nagyobb dolgokat a táplálékán keresztül, amely földi anyagokból áll.

Az ember lelke is véges dolgokból teremtetett; mert mi az ő lelke, ha nem az elme életének befogadója? A véges dolgok, amelyekből ez összeállíttatott, lelki tartalmak, amelyek a lelki világban vannak. Ilyen dolgok a mi világunkba is áthozattak, vannak ilyen dolgok, ahol azok eltárolva maradnak, mint rejtett hatóerők (tényezők, factors). Ha ezek nem lennének jelen együttesen az anyagi elemekkel, akkor lehetetlen volna belsőleg átitatódnia bármilyen magnak, hogy azután felnőve, csodálatos módon az eredeti hajtástól el nem térve gyümölcsöt és új magokat hozzon; és nem tenyészhetne ki semmilyen csúszó-mászó fajzat a föld kigőzölgéséből és a növényzet kipárolgásából, amelyek a légkört telítik. Ki tudná ésszerűen azt feltételezni, hogy a Végtelen teremthet bármi mást, mint végest? és hogy az ember, mivel ő véges, lehet-e bármi más, mint egy forma, amit a Végtelen képes élővé tenni az életből, ami őbenne, saját magában van? Ez az, amit ezek a szavak jelentenek:

_“Jehova Isten formálta az embert, a föld porából, és lélekzetet lehet az orrába, az élet lehelletét.” 1Móz. 2: 7._

Isten - mivel Ő végtelen - az Élet Önmagában. Ezt az életet Ő nem képes teremteni, és így átadni az embernek, mert akkor az őt (az embert) Istenné tenné. (vagyis Önmagává, Istenné/a ford.)

Hogy ez valóban megtörtént, az a kígyó, vagyis az ördög őrült elképzelése volt, amit Évával és Ádámmal is elhitetett; mivel a kígyó mondja:

_“Azon a napon, melyen eszel” ennek a fának gyümölcséből, megnyílik a szemetek, és olyanok lesznek, mint az Isten. (A. V. gods istenek) “ Ter. 3: 5. (1Móz)_

Magukévá tették azt a szörnyű meggyőződést, hogy Isten átöntheti és átviheti Önmagát az emberbe, mint azt én ezt az ő saját szájukból hallottam, a Legrégibb Egyház végső időszakából származó emberektől, amikor az megérett a pusztulásra. Így ők, ennek a szörnyű hitnek a következtében, hogy eképpen ők istenek lettek volna, egy mély barlang fenekén fekszenek, amelyeket senki sem tud megközelíteni anélkül, hogy ájultan ne esne össze. Megismerhettük ezt az előző cikkelyekből, ahol Ádám és felesége alatt a Legrégibb Egyházat értettük, amint az le lett írva.

471\. Ki nem látja, ha képes a test érzéki dolgai fölé emelkedett értelemmel gondolkodni, hogy az élet nem teremthető? Mert az élet semmi más, mint a szeretet és bölcsesség legbelső tevékenysége, amely Istenben van, s amely ‘az’ Isten; és ezt az életet nevezhetjük magának az életerőnek is. Az, aki látja ezt, azt is láthatja, hogy ezt az életet nem lehet átvinni egyetlen emberre sem, kivéve a szeretettel és a bölcsességgel együtt. Senki nem tagadja, sem nem tagadhatja, hogy a szeretet minden jója és a bőlcsesség minden igazsága Istenből ered egyedül; és hogy amennyire az ember befogadja ezeket az Úrtól, annyira él az Úrtól, és úgymond, az Istentől született, vagyis újjáteremtetett. Másrészről, amennyire valaki nem a szeretet és bölcsesség, vagy ami ugyanaz, a könyörületesség és a hit befogadója, annyira nem befogadója az életnek, amely önmagában az Istentől eredő élet; ellenben befogadja azt a pokolból, ami nem másik élet, hanem egy megfordított élet, amelyet lelki halálnak nevezünk.

472\. Az előbb mondottakból érzékelhető és levonható a következtetés, hogy a következő dolgok nem teremthetők:

1, A Végtelenség;

2, A Szeretet és a Bölcsesség;

3, Az ebből származó élet;

4, A világosság és a meleg;

5, A tevékenység önmagában tekintve.

Azonban lehet arra következtetni, hogy teremthetők olyan szervek, amelyek befogadják mindezeket, és meg is teremtettek. Ezek ábrázolhatók a következő összehasonlításokkal. A világosság nem teremthető, csak annak érzékszerve, a szem; sem a hang, amely a légkör egyfajta működése, hanem csak a szerve, a fül; sem a meleg, amely egy alapvető működés, melynek befogadására teremtetett a természet három királyságának minden dolga; és ezek nem tevékeny részesei a befogadásnak, hanem passzívak (ezek nem aktívak a befogadás szerint, hanem passzívak maradnak). A teremtéssel összhangban van az, hogy ahol tevékenyek (aktívak) vannak, ott vannak tétlenek (passzívak) is, és hogy ez a kettő egyesül, mint egy. Ha a tevékeny teremthető lenne a tétlenhez hasonlóan, nem volna szükség a napra, és a belőle származó melegre és fényre, mert minden teremtett dolog fennállhatna ezek nélkül is; pedig ha a nap a melegével és fényével eltávolíttatna, a teremtett világmindenség visszaesne a zűrzavarba. Ennek a világnak a napja maga is teremtett dolgokból áll, melyeknek tevékenysége eredményezi a tüzet.

Ezeket a dolgokat példának állítom, annak ábrázolására, hogy mi történne az emberrel, ha a lelki világosság, amely lényegében bölcsesség, és a lelki meleg, amely lényegében szeretet, nem folyna belsejébe, és azt nem fogadná be. Az egész ember semmi más, mint egy alkalmas szervezeti forma, mely alkalmas mind a természeti, mind pedig a lelki világ melegének és világosságának befogadására; mert mindkét világ hője és fénye megfelelésben áll egymással. Ha tagadnánk, hogy az ember az Istentől eredő szeretet és bölcsesség befogadásának alakja, akkor a befolyás tényét is tagadnánk; és így tagadnánk azt is, hogy minden jó az Istentől ered. Az Istennel való összekapcsolódást szintén tagadnánk; és következésképpen, ha azt mondanánk, hogy az ember lehet Isten lakhelye és temploma, az nem lenne más, mint üres frázis.

473\. Annak oka, amiért az ember nem tudja mindezen dolgokat az ésszerűség /reason/ világosságából az, hogy ez a fény homályosan sötét azon hamisságok miatt, amelyeket ő beengedett a hitébe a külső testi érzékek által megjelenő látszatok miatt. Az ember nem képes másként érezni, csak úgy, hogy az élet, amelyből él, az a sajátja, mert az eszközök, amelyekkel elsődlegesen érzékel, a sajátjai**.** Az ember nem képes másként érezni, csak úgy, hogy az élet, amelyet ő él, az a sajátja, mert ami létrehozott (teremtett) az úgy érzékeli az eredeztetőjét, (indítékai kiváltó eredetét) mintha a sajátja lenne. Ezért nem képes különbséget tenni közöttük; mert az az eredeztető és a létrehozott indítékai egyszerre működnek, mint egy ok, megfelelve a tanult emberek által is jól ismert tételnek. Az élet az eredeztető indíték, míg a létrehozott indíték az ember elméje. Az is látszat, hogy az állatoknak életük van önmagukban; de ez szintén hamis látszat, mert ezek a természeti világ fényének és hőjének befogadására, és ugyanakkor a lelki világ fényének és hőjének befogadására teremtett szervezetek. Minden faj valamilyen természeti szeretet formája, és befogadója a szellemi világból jövő fénynek és hőnek, a menny és a pokol közvetítésén keresztül, a szelídek a mennyen, a vadak pedig a poklon keresztül. Egyedül az ember befogadója a melegnek és a világosságnak, vagyis a bőlcsességnek és a szeretetnek, közvetlenül az Úrtól; és ez alkotja a különbséget az ember és az állatok között.

474\. Az Úr az Élet Önmagában, és így maga az Élet, amint Ő Maga tanítja Jánosnál:

_“Az Ige Istennel volt, és az Ige volt az Isten… Benne volt az élet; és az élet volt az emberek világossága.” Jn 1: 1, 4._

És ismét,

_“Amint az Atyának élete van Önmagában, úgy adta Ő a Fiúnak, hogy élete legyen Önmagában.” 5: 26._

És ismét,

_“Én vagyok az Út, az igazság, és az élet,” 14: 6._

Itt is,

_“Aki követ engem… övé lesz az élet világossága.” 8: 12._

III. Amíg az ember ezen a világon él, addig félúton van a menny és pokol között, és itt olyan lelki egyensúlyban tartják, ami a szabad akaratot alkotja.

475\. Azért, hogy megtudjuk, mi a szabad akarat, és milyen annak természete, /tulajdonsága/ tudnunk kell honnan ered; mert főképp eredetének ismerete vezet el mindenkit nem csak annak megismeréséhez, hogy mi is az, hanem, hogy milyen a természete. Ennek eredése a lelki világból van, ahol az Úr tartja az ember elméjét. Az ember elméje az ő lelke, amely a halála után is él, és folyamatos társulásban van a hasonló szellemekkel a lelki világban; miközben az anyagi test eszközével, amellyel ő felöltöztetett, a lelke társulásban van az emberekkel a természeti világon.

Az ember nem tudja, hogy elméjével a szellemek között van, mert azok a szellemek, akikkel a lelki világban társul, szellemi módon gondolkodnak és beszélnek; de az ember lelke, ameddig az anyagi testben van, csak természeti módon cselekszik. Továbbá a lelki gondolatot és beszédet a természeti ember nem értheti meg, vagy foghatja föl, és a szellemek sem érthetik meg őt; és ugyanezen okból nem láthatja egyik a másikat. Amikor azonban az ember lelke társul a szellemekkel az ő világukban, akkor ő is élvezi (használja, enjoy) a lelki gondolkodást és beszédet azokkal, mert az elméje belsőleg lelki, habár külsőleg természeti. Ezért ő közösségben (communicates, párbeszédben áll) van a szellemekkel a belsőjében, de az emberekkel a külsője által. E kapcsolat miatt van az, hogy az ember érzékeli a dolgokat, és elemzően gondolkodik azokról. Ha ez nem volna lehetséges

az emberben, a gondolkodása behatárolt lenne, mint az állatoké, és ha a szellemekkel való minden érintkezését elvágnák, azonnal elpusztulna.

Hogy mindenki megérthesse, most mondani fogok valamit arról, hogy az ember miként tartatik meg a menny és a pokol között félúton, és hogyan tartatik fenn abban a lelki egyensúlyban, amelyből szabad akarata származik. A lelki világ mennyből és pokolból áll; a menny felül van, és a pokol lent a láb alatt, nem a földgolyó közepén, amelyen az emberek laknak, hanem a lelki világban, az ottani országok alatt. Mivel eredetében lelki, következésképpen térben nem terjed ki, hanem csak úgy tűnik fel, mintha kiterjedne. A menny és a pokol között egy nagy közbeeső terület van, amely azok számára, akik ott vannak, egy teljes világnak tűnik. Ebbe a pokolból a gonosz nagy áradata ömlik be, másrészről hasonlóképpen a mennyből is befolyik a jó. Ez a terület az, amelyről Ábrahám beszélt a pokolbéli gazdag embernek:

_“Köztünk és köztetek nagy szakadék van: így hát, akik innen akarnának átmenni oda, nem tehetik; és azok sem, akik onnan akarnának átjönni ide.” Lk 16: 26._

Minden ember, vagyis a lelke, ennek a területnek a közepén van, kizárólag azért, hogy neki szabad akarata lehessen. Mivel ez a terület ilyen hatalmas, és úgy jelenik meg azoknak, akik ott vannak, mint egy nagy bolygó, ezért a szellemek (spirits) világának nevezik. Tele van szellemekkel, mert minden ember a halála után először ide lép be, és itt előkészítésen megy át a menny vagy a pokol számára, úgy élve a szellemek között, mint korábban, amikor ezen a világon élt. Purgatorium nincs a lelkek világában: a Purgatorium a római katolikusok által kitalált képzelgés; ezzel a világgal részletesen foglalkozom a Menny és a pokol című munkában, amely Londonban jelent meg, 1758-ban, a 421-535. pontokban.

476\. Minden ember gyermekségétől kezdve öreg koráig változtatja helyét avagy helyzetét a lelkek világában. Gyermekként a keleti negyedben az északi rész irányában tartózkodik; amikor fiú lesz, - mivel akkor megtanulja a vallás alapjait, fokozatosan visszahúzódik északról dél felé; és amikor fiatal emberré válik, - mivel akkor a saját elméjével kezd el gondolkodni, dél felé vitetik. Később, amikor a önállóan képes a dolgokat megítélni, és, úgymond, a maga mesterévé válik, mivel akkor növekszik az olyan dolgokban, amelyek belsőleg az Istenhez kapcsolják, és az olyanokban, mint a felebarát iránti szeretet. Ha azonban a gonoszság felé hajlik, és az egyre inkább elfoglalja őt, akkor nyugat felé mozdul el; mert a lelki világban mindenkinek egy bizonyos negyedben van a lakóhelye. Keleten azok vannak, akik az Úrtól eredő jóban vannak, mert keleten van a nap is, amelynek közepén az Úr van. Északra azok vannak, akik tudatlanok; délen azok, akik értelmesek; és nyugaton a gonoszságban lévők.

Az ember nem testileg tartózkodik ezen a közbeeső, avagy a menny és pokol között lévő területen, hanem lelkileg, /lelkében/; s mivel a lelki állapota változtó, ezáltal közelebb húzódik a jóhoz vagy a gonoszhoz, átvitetik egyik helyről, vagy helyzetből a másikra, vagy másik negyedbe, és azok társaságába lép be, akik ott laknak. Tudni kell azonban, hogy nem az Úr viszi át az embert erre vagy arra a helyre, hanem maga az ember hajtja végre ezt a változást. Ha jobbá változik, akkor ő együtt az Úrral, vagy inkább az Úr együtt vele, átvitetik a lelke kelet felé. De ha gonoszabbá lesz, akkor ő, együtt az ördöggel, vagy inkább, az ördög vele együtt, átvitetik a lelke nyugat felé. Meg kell figyelnünk, hogy amikor a mennyet említjük itt, akkor az Úrról is szó van, mert az Úr minden mennyben a Minden; és amikor az ördögöt említem, a pokolról is szó van; mert mindenki, akik ott van, az ördög.

477\. Az egyedüli oka annak, amiért az ember ezen a nagy közbeeső területen tartózkodik, és folyamatosan annak közepén marad az, hogy így képes használni a szabad akaratot a lelki dolgokban; ugyanis ez a lelki egyensúly, mert ez a menny és pokol között van, és így a jó és gonosz között. Mindenki, aki lelke szerint ebben a nagy régióban van, az vagy a menny angyalaival társul, vagy a pokol ördögeivel; azonban napjainkban vagy Mihály angyalaival, vagy a sárkányéival. Halála után minden ember elindul a sajátjaihoz abba a régióba, és társul azokkal, akik az ő saját szeretetéhez hasonló szeretetben vannak. Mert a szeretet egyesít ott mindenkit azokkal, akik őhozzá hasonlóak, és (ez a szeretet) képessé teszi őt a szabad lélegzésre, és folyamatosan korábbi életének állapotában tartja. Azonban a lélek fokozatosan megfosztatik a külsőtől, amely nincs összhangban a belsőjével; és amikor ez megtörténik, a jók felvitetnek a mennybe, és a gonoszok elindulnak a pokolba, mindegyik azok társaságába, akikkel az ő uralkodó szeretete egyesíti őt.

478\. Ez a lelki egyensúly, amely a szabad akaratot alkotja, a természeti egyensúly képeivel ábrázolható. Ez az egyensúly hasonló egy ember egyensúlyához, akinek teste vagy karjai körül egy kötél van, amit két egyenlő erejű ember húz, az egyik jobbra, a másik balra. Az ember, lévén középen a kettő között, fordulhat az egyik oldalra vagy a másikra, mintha nem hatna rá semmiféle erő. Ha jobbra mozdul el, akkor erősen elrántja a baloldali embert maga felé, egészen addig, amíg az a földre nem kerül. A hatás ugyanaz bárki esetében, még ha gyengébb is, ha a kötél jobb oldali végén három ember áll, és ugyanannyi, ugyanakkora erővel a balon, vagy ha ugyanolyan számú teve vagy ló.

A lelki egyensúly, vagy szabad akarat összehasonlítható a mérleggel, amelynek mindkét serpenyőjében azonos súly van. Ha egy kicsit többet teszünk a mérleg egyik serpenyőjébe a mérleg mutatója elmozdul arra az oldalra; és ugyanígy van az emelőkarral, vagy egy nagy mérlegrúddal, ami egy alátámasztáson fekszik kiegyensúlyozva. Hasonló egyensúly érvényesül az emberi test minden részében, így a szívben, a tüdőben, a gyomorban, a májban, a hasnyálmirígyben, a lépben, a belekben, és a többi szervben; és következésképpen mindegyik képes végrehajtani saját működését zavartalan nyugalomban. Így van a test minden izmával, amelyek egyensúlya nélkül minden cselekvés és ellencselekvés abbamaradna, és az ember nem lenne képes tovább úgy cselekedni, mint egy ember. Mivel a test minden része ilyen egyensúlyban van, így az agy minden része is, következésképpen az elme minden része is benne, amely kapcsolatban van az akarattal és az értelemmel.

Az állatok, madarak, halak és rovarok szintén a szabadság állapotában vannak; de ezeket - az étvágy és a kéjvágy ösztönzésével - a test érzékei hajtják előre. Az ember semmiben sem különbözne tőlük, ha az ő cselekvésének szabadsága is oly ellenőrizetlen lenne, mint gondolkodásának szabadsága, mert akkor őt is csak a testi érzékek hajtanák, az étvágy és a kéjvágy révén. Máséppen van ez azonban, ha befogadja az Egyház lelki dolgait, és általuk szabályozza a szabad akaratát. Őt eltereli az Úr a testi vágyaktól, gonosz élvezetektől és öröklött kívánságoktól, ezután “rákap” a jó iránti indíttatásra és a gonoszság gyűlölésére. Akkor kelethez közelebb viszi őt az Úr, és ugyanakkor dél felé a lelki világban, és bevezeti a mennyei szabadság állapotába, amely a valódi szabadság.

IV. A GONOSZSÁG CSELEKVÉSÉBŐL, AMI MINDENKI BELSŐ EMBERÉNEK MEGENGEDTETETT, TELJESEN EGYÉTELMŰ, HOGY AZ EMBERNEK SZABAD AKARATA VAN A LELKI DOLGOKBAN.

479\. Azt, hogy az embernek szabad akarata van a lelki dolgokban, először az emberekre általánosan ható tényezők, majd az emberekre egyénileg ható tényezők alapján fogom bebizonyítani, amelyet mindenkinek el kell ismernie, amint meghallja azokat. Az első általános tényező:

1\. Ádám, az emberek legbölcsebbje, és felesége hagyták magukat elcsábítani a kígyó által.

2\. Elsőszülött fiuk, Káin, megölte testvérét, Ábelt. Jehova Isten egyik esetben sem térítette el az embereket bűnös útjukról azáltal, hogy rájuk szól, hanem csak azáltal, hogy megátkozta őket tetteik után.

3\. Az izraelita nemzet a pusztában az arany borjút imádta, míg Jehova, letekintve a Sinai hegyről, nem lépett fel ellenük, hogy meggátolja.

4\. Dávid megszámlálta a népet, és ezzel pestist küldött közéjük, amely oly sok ezret elpusztított közülük; és Isten nem előtte, hanem tettük után küldte Gád prófétát hozzájuk, aki kihirdette a büntetést.

5\. Salamonnak megengedte, hogy bálványimádást vezessen be.

6\. Utána sok királynak megengedtetett, hogy megszentségtelenítse a Templomot, és az Egyház szent dolgait.

7\. Hogy a népnek végül megengedte, hogy keresztre feszítsék az Urat; és Mohamednek megengedtetett, hogy egy vallási rendszert alapítson, ami sok szempontból nem egyezik meg a Szent Írással.

8.A keresztyén vallás sok szektára osztódott, és ezek mindegyike tovább hasadt az eretnekségek által.

9\. Sok istentelen ember van a keresztyén világban, és oly sokan nyertek dicsőséget az istentelenségben, és sok fortélyt és hadicselt eszeltek ki a kegyesség, a jogosság és a becsületesség ellen.

10\. Jogtalanság uralkodik a jogosság felett a törvényszékeken és az üzleti életben.

11\. Az istentelenek is a becsületetesek fölé emelkednek, nagy és vezető emberek lesznek.

12\. Háborúkat engedélyeznek, amelyekben oly sok embert lemészárolnak, és elpusztítanak városokat, nemzeteket és családokat; és így tovább. Lehetséges volna ilyen dolgokat másképpen magyarázni, mint azzal a ténnyel, hogy minden embernek szabad akarata van? A gonoszság megengedésének, amely felismerhető az egész világon, nem más az eredete. A megengedés törvényei az Isteni Gondviselés törvényei, amint az látható az Isteni Gondviselésről szóló munkában, ami 1764-ben jelent meg Amszterdamban, a 234-271. pontokban, ahol a fentebb említett példák magyarázatát meg lehet találni.

480\. Számtalan sajátságos jele van annak, hogy az ember a lelki dolgokban éppúgy élvezi a szabad akaratot, mint a természeti dolgokban. Bárki eltűnődhet azon ha akar, hogy nem tud-e gondolkodni Istenről, az Úrról, a Szent Lélekről, és az Isteni dolgokról, amelyeket az Egyház lelki dolgainak neveznek, hetvenszer egy nap, vagy akár háromszázszor is egy héten; és vajon ő akkor érez-e valamilyen kényszert, különösen ha őt ilyen elmélkedésre valamilyen kedvtelés vezeti, vagy éppen valamilyen vágy, és hogy vajon van-e hite vagy nincs.

Azon is eltűnődhetsz, bármilyen körülmények között is vagy, hogy vajon szabad akarat nélkül gondolkodhatnál-e egyáltalán; és vajon beszélgetésedben, az Istenhez szóló imáidban, a igehirdetés közben, vagy mialatt hallgatod azt, a szabad akarat nem működik-e minden pillanatban. Valóban, szabad akarat nélkül még a pillanat legkisebb részében sem nem tudnál lélegezni, akár egy szobor; mert a lélegzés együtt jár a gondolkodással, és ezzel együtt jár a beszéd is.

Mint mondom, nem több, mint egy szobor; nem azt mondom, hogy nem több, mint egy állat, mert egy állat a természeti szabad akaratának megfelelően lélegzik, de az ember szabad akaratának megfelelően úgy a természeti, mint a lelki dolgokból (lélegzik), mert az ember nem úgy születik, mint az állat. Egy állat együtt születik minden ismerettel, ami az ő természeti szeretetéhez tartozik, és így az ilyen tudás-alapon áll, ami a táplálkozását és szaporodását illeti; addig az ember ilyen veleszületett ismeretek nélkül születik, és csak a tudás, az értés és a bölccsé válás képességével, valamint az ön- és a világ, és az Isten és a felebarát szeretésének hajlamával. Ez az, amiért itt azt mondom, hogy ha őt megfosztják a ő akaratából és gondolkodásából fakadó különböző tetteinek szabadságtól, akkor nem volna képes többé lélegzeni, miként egy szobor, ahelyett, hogy azt mondanám, mint egy állat.

481\. Nem tagadható, hogy az embernek szabad akarata van a természeti dolgokban; de ő úgy birtokolhatja ezt, mint a lelki dolgokban meglévő szabad akaratának következményét. Mivel, amint azt fentebb megmutattam, az Úr befolyás által belép minden emberbe az Isteni Jóval és az Isteni Igazsággal felülről, avagy belülről; és ezáltal életet lehel belé, mely élet különbözik az állatokétól. Szintén Ő ad neki erőt és akaratot, hogy befogadja ezen jót és igazat, és ezt Ő soha nem vonja vissza senkitől. Ez azért van így, mert az Úr állandóan azt szeretné, hogy az ember befogadhassa az igazságot, és cselekedhesse a jót, és így lelkivé váljon. E célból született; de lelkivé válni, a lelki dolgokban való szabad akarat nélkül lehetetlen, miként keresztülhajtani egy tevét a tű fokán, avagy megérinteni kézzel az ég csillagainak egyikét.

Az igazság értésének és akarásának képessége /power/ megadatik minden embernek, éppúgy, mint az ördögöknek is, és hogy ez a képesség soha nem vétetik el, az bebizonyíttatott nekem egy valódi megtapasztalás által. A pokolban lévők egyike egyszer felhozatott a lelkek világába; és ott megkérdezte őt néhány mennyből való angyal, vajon ő képes-e a megérteni a dolgokat, amelyek lelki isteni dolgok, s amelyekről ők társalognak. Azt válaszolta, hogy megérti azokat; és arra a kérdésre, hogy vajon miért nem fogadta el az ilyen dolgokat, azt válaszolta, hogy nem szerette azokat, és következésképpen nem is akarta.

Amikor azt mondták neki, hogy akarhatta volna azokat, meglepődött, és kinyilvánította, hogy ez lehetetlen volt. Ezután az angyalok befolyásolták /hatást gyakoroltak/ értelmét a hírnév dicsőségével, és a vele járó gyönyörűséggel, és amikor ezt megérezte, már akarta ezeket a dolgokat, szerette is azokat. Azonban hirtelen visszahelyezték korábbi állapotába, amelyben ő egy rabló volt, egy házasságtörő és felebarátját rágalmazó; és akkor, mivel többé nem akarta lelkileg az isteni dolgokat, nem is értette tovább azokat. Ebből nyilvánvaló, hogy az ember a lelki dolgokban való szabad akarat képessége alapján ember, és hogy enélkül csak egy darab fa vagy kő lenne, vagy egy sóbálványhoz hasonló, amivé Lót felesége változott.

482\. Az embernek nem lehetne szabad akarata a polgári, erkölcsi és természeti dolgokban, ha nem lenne (szabad akarata) a lelki dolgokban, amint ez nyilvánvaló a következő megfontolásból. A lelki – vagy, amint olykor nevezik: a teológiai – dolgok lakóhelye az ember elméjének legmagasabb területe, ahhoz hasonlóan, ahogy a lélek (helyezkedik el) a testben. Azért helyezkedik el ott, mert ott van az ajtó, amelyen át az Úr belép az emberbe.

Alatta vannak a polgári, erkölcsi és természeti dolgok, amelyek a felettük való való lelki dolgokból fogadják be egész életüket, és mivel az ember élete – amely abban áll, hogy képes gondolkodni, akarni és ezekből beszélni és szabadon cselekedni – az Úrtól folyik belé a legmagasabb dolgokon keresztül, és ebből az következik, hogy ez és nem más a forrása a szabad akaratnak a politikai és természeti dolgokban. Ebből a lelki szabadságból képes az ember érzékelni, hogy mi a jó és az igaz, és mi jogos és helyénvaló a polgári dolgokban; és ez az érzékelés az értelem lényege.

Az ember szabad akarata a lelki dolgokban hasonló a tüdőkben lévő levegőhöz, amelyet belélegzünk, bent tartunk és kilélegezzük, a gondolkodás minden váltakozásának megfelelően; enélkül mindenki olyan rossz állapotban lenne, mint az, aki rémálomtól, szívszorulástól, vagy légszomjtól szenved. Ez hasonlít a szívben lévő vérhez; ha ez kevés, a szív először remegni kezdene, és azután rángásokat követően megszűnne dobogni. Összehasonlítható ez egy mozgásban lévő testtel, amely folyamatosan mozog mindaddig, míg a hajtóerő kitart. Úgy a mozgás, mint a hajtóerő ugyabban az időben merűl ki.

Pontosan ugyenez a helyzet az ember akaratának szabadságával. A kettő együtt, vagyis a szabadság és az akarat élő hatóerőnek nevezhető az emberben; mert az akarat megszűnésekor megszűnik a cselekvés is, és a szabadság megszűnésekor megszűnik az akarat. Ha a lelki szabadság elvétetne az embertől, az olyan lenne, mintha egy kereket eltávolítanának egy gépből, vagy levennék a széllapátokat a szélmalomról, vagy a vitorlákat a hajóról; valóban, olyan lenne az ember, mint amikor a lélek a halál pillanatában eltávozik; mert az ember lelkének élete a lelki dolgokra vonatkozó szabad akaratából áll. Az angyalok sajnálkoztak, amikor mégis megemlítettem, hogy ezt a szabad akaratot tagadja az Egyház sok szolgája napjainkban, és ők ezt a tagadást az őrültség tetőpontjának nevezték.

V A LELKI DOLGOKRA VONATKOZÓ SZABAD AKARAT NÉLKÜL NEM LEHETNE SEMMI HASZNA AZ ÍGÉNEK, ÉS KÖVETKEZÉSKÉPPEN NEM LEHETNE EGYHÁZ.

483\. Jól ismert az egész keresztyén világban, hogy az Ige, egy átfogó, széles értelemben a törvény, avagy a törvény könyve, ami szerint az embernek élnie kellene, hogy elnyerhesse az örök életet. Az Igében gyakran írva áll, hogy az embernek jót kell cselekednie, és nem gonoszt; és hogy Istenben kell hinnie, nem a bálványokban. Emellett tele van parancsolatokkal és intésekkel, hogy tenni kell ezeket a dolgokat, áldással és jutalom ígéretével azoknak, akik teljesítik, és átokkal és fenyegetéssel azoknak, akik nem.

Mi lenne mindezeknek a haszna, ha az embernek nem volna szabad akarata a lelki dolgokban, vagyis, olyan dolgokban, amelyek az üdvösségre és az örök életre vonatkoznak? Csak hiábavalóság lenne, és nem szolgálna semmi hasznosat. Továbbá, ha ő fenntartaná azt az elképzelést, hogy neki nincs semmi ereje és szabadsága a lelki dolgokban, s így nem bír akaraterőt egyáltalán ezekben a dolgokban, akkor a Szent Írás csak úgy jelenne meg számára, mint sok üres papír egyetlen ráírt szó nélkül, vagy mint egy olyan papír, amire ráömlött egy egész tintatartó, vagy mint nagyon sok pont és vessző betűk nélkül, és így mint egy jelentés nélküli kézirat.

Valójában nem szükséges megerősíteni ezt az Igéből; de napjaink Egyházai napjainkban elérték az értelmi állapot ürességét a lelki dolgokban; és hogy igazolják alaptalan elmélkedéseiket, bizonyos szakaszait idézik az Igének, amelyekhez hamis, téves magyarázatot adnak. Nos tehát, ez az, amiért hivatkozni kell néhány olyan szövegrészre, amelyek az emberek dolgairól és hitéről olyasmiket bizonygatnak, mint a következők:

_“Az Isten királysága elvétetik tőletek, és egy olyan nemzetnek adatik, amely megtermi annak gyümölcsét.“ Mt 21: 43._

_“Teremjetek azért megtéréshez illő gyümölcsöket... És most a fejsze a fák gyökerére vettetett; ezért minden fa, amely nem terem gyümölcsöt, kivágattatik, és a tűzre vettetik.” Lk 3: 8, 9._

Jézus mondja:

_“Miért mondjátok nekem, Uram!, Uram!, ha nem cselekszitek azokat a dolgokat, amelyeket Én mondok? Ha valaki Hozzám jön, és meghallja a beszédemet, és megcselekszik azt.. az ahhoz az emberhez hasonló, aki sziklára építette házát.. De aki hallgat engem, és nem cselekszi meg azt, az ahhoz hasonló, aki alap nélkül építette házát a foldre.” Lk 6: 46-49._

Jézus mondja:

_“Az anyám és testvéreim azok, akik hallják az Isten Igéjét, és megcselekszik azt.” Lk 8: 21._

_“Tudjuk, hogy Isten nem hallgatja meg a bűnösöket; de ha bárki az Istent imádja, és megcselekszik az Ő akaratát, Ő meghallgatja azt.” Jn 9: 31._

_“Ha te tudod ezeket a dolgokat, boldog vagy, ha meg is teszed azokat.” Jn 13: 17._

_“Aki megtartja a parancsolataimat, és megőrzi azokat, az szeret engem... és Én is szeretni fogom.” Jn. 14: (21)_

_“Abban dicsőül meg az Én Atyám, hogy ti sok gyümölcsöt teremtek.” Jn 15: 8._

_“Az én barátaim vagytok, ha megcselekszitek, amit parancsolok nektek... Én választottalak titeket, hogy gyümölcsöt teremjetek, és hogy a ti gyümölcsötök megmaradjon.” Jn 15: 14, 18._

_“Legyetek jó fák ... mert a fa a gyümöcséről ismerszik meg.” Mt. 12: 33._

_“Teremjetek azért megtéréshez illő gyümöcsöket.” Mt. 3: 8._

_“Aki jó földbe veti magot, az az, aki meghallja az Igét...gyümölcsöt is terem.” Mt. 13: 23._

_“És aki arat, jutalmat nyer, és az örök életre gyümölcsöt gyűjt. ” Jn 4: 36._

_“Mosakodjatok, tisztuljatok meg; távolítsátok el cselekedeteitek gonoszságát... Tanuljatok meg jót cselekedni.” Ézs. 1: 16, 17._

_“Az Ember Fia eljön az Ő Atyja dicsőségében, és akkor megfizet minden embernek a ő munkája szerint.” Mt. 14: 27._

_“És előjönnek akkor, akik a jót cselekedték,, az élet feltámadására.” Jn. 5: 29._

_“És cselekedeteik követik őket.” Jel. 14: 13._

_“Bizony, gyorsan eljövök; és megfizetésem velem jön, hogy adjak minden embernek az ő munkája szerint.” Jel. 22: 12._

_“Jehova...akinek szemei nyitva voltak, hogy megfizessen mindenkinek az ő útja szerint”; Jer. 32: 19_

_“a mi cselekedeteink szerint bánik velünk”; Zak. 1: 6._

Ugyanezeket a dolgokat tanítja az Úr a példázataiban, melyek közül sok arról szól, hogy azok, akik jót cselekedtek, befogadtatnak és, hogy azok, akik gonoszat, azok kivettetnek:

Miként a példázatban a munkásokat illetően a szőlőskertben, _Mt 21. 33-34;_ és a tálentumok és pénz a kereskedőknek. _Mt 25: 14-30; Lk 19: 13-25._

Hasonlóképpen a hitre vonatkozóan azt mondja Jézus:

_“Valaki hisz bennem, soha nem hal meg.” “Bizony élni fog.” Jn 11: 25, 26._

_“Az az akarata az “Atyának“, hogy mindenki, aki ...hisz ”a Fiúban“ annak örök élete legyen.” Jn 6: 40._

_“Aki hisz a Fiúban, annak örök élete van: és aki nem hisz a Fiúban, nem lát életet; hanem az Isten haragja marad rajta.” Jn 3: 36_

_._

_“Úgy szerette Isten a világot, hogy az Ő egyszülött Fiát adta, hogy ha valaki hisz Benne, el ne vesszen, hanem örök élete legyen.” Jn 3: 14, 16._

Továbbá:

_“Szeresd az Urat, a te Istenedet teljes szívedből, és teljes lelkedből, és teljes elmédből ... és szeresd a felebarátodat, mint magadat. E két parancsolattől függ ... a Törvény és a Próféták.” Mt. 22: 37-40._

De ez az Igéből idézett néhány szakasz olyan kevés a többi igéhez képest, mint néhány pohár víz az óceánhoz.

484\. Ki nem látja a hiábavalóságot, hogy ne mondjam, ostobaságot, olvasván az Egyességi irat című teológiai könyvből a fentiekben, a 464. szám alatt idézett szakaszokat, majd pedig az Ige megannyi részét? Ha igaz volna, miként abban a könyvben tanították, hogy az embernek nincs szabad akarata a lelki dolgokban, mindenkinek arra következtetésre kellene jutnia, hogy amit a vallás hangoztat vagyis hogy jót kell cselekni, az csak üres beszéd; és hogy az Egyház vallás nélkül hasonló a fatörzset körülvevő kéreghez, ami csak elégetésre való. Azt is feltételezhetik, hogy az Egyház nem valóságos, mert a vallásnak nincs lényege; és hogy a menny és a pokol csak kitalált mese, amit az Egyház papjai és szolgái találtak ki, hogy kelepcébe csalják az embereket, és hogy magas tisztségbe emeljék magukat. Ebből keleltkezett az az undorító mondás, amit sok ember ismételget: “Ki cselekedhet jót, és ki tudja magát hívővé tenni?” Ezért nekik már nincs semmilyen közük sincs a hithez vagy a jó cselekedetekhez, és úgy élnek, mint a polgányok.

De, barátom, kerüld a gonoszt, és tedd a jót, és higgy az Úrban egész szívedből és egész lelkedből. Az Úr akkor szeretni fog téged, és neked adományozza a szeretetet, hogy cselekedj, és a hitet, hogy bízzál. Ha kitartasz ebben az irányban, kölcsönös és folyamatos összekapcsolódás jön létre közötted és az Úr között; és ez maga az üdvösség és az örök élet. Ha valaki a neki adott erőből nem fog jót tenni, és ha a saját értelméből hisz az Úrban, olyan lesz, mint egy elhagyatott sivatag, és a kiszáradt földre hasonlítana, amelynek nem szívja magába az eső vizét, hanem lepergeti magáról; vagy hasonlítana egy homokos síkságra, ahol bárányok vannak, de pásztor nélkül; vagy egy forrásra, aminek a vize kiszáradt; vagy vízhez, mely eltorlaszolódott medrében megrekedt; vagy egy földbirtokra, amelynek sem vize sem terménye nincs, amelyből az embernek azonnal el kell távoznia és keresnie egy lakható szálláshelyet máshol, másképpen éhen és szomjan hal.

VI. A lelki dolgokban való szabad akarat nélkül az embernek nem volna semmilye, amivel kölcsönös összakapcsolódásba léphetne az Úrral; és következésképpen nem lehetne semmit neki tulajdonítani, hanem csak puszta eleve elrendelés (predesztináció) lenne, ami egy elvetendő tantétel.

485\. A lelki dolgokban való szabad akarat nélkül az embernek nem lehetne sem könyörülete (felebaráti szeretete), sem hite, még kevésbé e kettő összekapcsolódva, amint azt teljesen megmutattam a Hitről szóló fejezetben. Ebből következik, hogy a lelki dolgokban való szabad akarat nélkül az embernek nem volna semmilye sem, amivel az Úr végrehajthatná az összekapcsolódást vele; pedig a kölcsönös összakapcsolódás nélkül nem lehetséges újjáformálás és újjászületés, és következésképpen üdvösség sem. Tagadhatatlan, hogy az embernek az Istennel, és az Istennek az emberrel való kölcsönös összekapcsolódása nélkül nem volna lehetséges tulajdonítás (imputatio). Számos következmény ered abból a meggyőződésből. hogy a jó és a gonosz tulajdonítása nem lehetséges a szellemi dolgokban lévő szabad akarat nélkül. Ennek szörnyű természetét megmagyarázom ennek a munkának az utolsó részében, /1/ ahol az eretnekségekről, túlzó tanításokról és ellentmondásokról értekezek, amelyek a napjainkban elterjedt hitből virágzanak, s melyek az Üdvözítő Úr Isten érdemeit és az igazságosságát az embernek tulajdonítják.

486\. Az eleveelrendelés a jelenlegi Egyház hitének következménye. Abból a hitből ered, hogy az ember a lelki dolgokban való szabadságára vonatkozóan teljesen tehetetlen és az nincs is neki; és az is e hitből van, hogy a megtérésben az ember, mondhatni, élettelen dolog, ami hasonló egy darab fához, s nincs annak tudatában, hogy vajon őt megelevenítette a kegyelem vagy nem. Mert kijelentetett, hogy a kiválasztás Isten puszta kegyelméből van, kizárva minden cselekvést az ember részéről, származzon az akár az ő ösztönszerű vagy átgondolt tetteiből, és hogy a kiválasztás úgy történik meg, ahol és amikor az Isten akarja, vagyis az Ő jótetszésének megfelelően. Továbbá, azok a tettek, amik a hitetet követik, annak megnyilvánulásaként, olyanok a töprengő elme számára, minha testi cselekedetek lennének; mert a Lélek, amely bennük munkálkodik, nem nyilvánítja ki az eredetét, hanem megteszi azt, (_s mindez_) a hithez hasonlóan, a kegyelem vagy a jótetszése dolga.

Ezért egyértelmű, hogy a jelenlegi Egyház tantétele az eleveelrendelésről ebből a hitből ered, miként egy csíra annak magjából hajt ki; ehhez pedig hozzá kellene fűznöm, ezt a logikus következtetést. Ez (_a tan_) először a predesztináriusok közöt ütötte fel a fejét aztán Gottschalk is magáévá tette, majd Kálvin és az ő követői. Végül a dorti zsinaton határozottan bevezették, és azután olyanná lett, mint a vallás őrtornya, vagy méginkább mint Pallasz pajzsára erősített Gorgó Medúza-feje, melyet szupralapszáriánusok és az infralapszáriánusok bevittek az Egyházába (_megjegyzés/ford_: _ez a kálvinizmus két eltérő álláspontja a predesztinációról._

_A s_zupralapszáriánusok _úgy képzelik el a predesztinációt, hogy Isten némelyeket üdvösségre teremt, másokat arra, hogy elkárhozzanak-ezzel az állásponttal szállt vitába a másik fél_).

Hogyan is eszelhettek ki ennél ártalmasabb tanítást, vagy kiagyalhattak-e kegyetlenebb elképzelést Istenről, mint ezt, hogy az ember nemzetség közül némelyeket eleve a kárhozatra rendelt?! Mert bizony ez egy kegyetlen hit, hogy az Úr, aki maga a Szeretet és maga Kegyelem, azt akarja, hogy az emberek egy nagy sokasága a pokol számára szülessen, vagy hogy számtalan ezreknek elátkozva kellene születniük, vagyis azért kell születnie, hogy ördögök és sátánok legyenek; és hogy Ő a saját végtelen isteni bőlcsességéből nem gondoskodott, sőt, továbbra sem gondoskodik arról, hogy azok, akik istenfélelemben élnek és elismerik Istent, ne vettesenek az örökké kínzó tűzbe?!

1/ Ez formálná a Korona részt vagy a függelékét ennek a munkának, amelynek egy része elveszett .

Pedig az Úr a Teremtő és mindenek Üdvözítője, és Ő egyedül vezet mindenkit, és senki halálát nem akarja. Akkor milyen hit vagy elgondolás lehetne szörnyűségesebb annál, mint hogy a nemzetek és emberek sokaságát az Ő irányítása és felügyelete alatt kiszolgáltatják az ördögnek az eleve elrendelés által, mint zsákmányt, hogy jóllakassa telhetetlen étvágyát? Éppen ez azonban a jelenlegi Egyház hitének a forrása; de az Új Egyház hite iszonyattal fordul el tőle, mint valami szörnyűségtől.

487\. Alig tudom elképzelni, hogy egy ilyen furcsa tantételt valaha is kinyílváníthatna bárki, aki Keresztyén, még kevésbé jelentenék ki, vagy tennék közzé a világ számára. Ezt azonban mégis megtette sok egyházi küldött a Dort-i zsinaton, Hollandiában; és azután gondosan megszövegezték és széles körben terjesztették. Azért tehát, hogy ne legyenek kétségeim e dolog felől, néhányan azok közül, akik támogatták ennek a Zsinatnak a nyilatkozatát megidéztettek, hogy velem találkozzanak.

Amikor megláttam őket, amint közelemben álltak, azt mondtam: “Hogyan lehetséges bárkinek is józan elmével olyan következtetésre jutnia, amivel az eleve elrendelésnek pártjára áll? Egy tanításnak nem szabadna ilyen kegyetlen elképzelést alkotnia Istenről és a legmegdöbbentőbb véleményt a vallásról? Nem kellene az Egyház minden dolgát és magát az Igét is hiábavalónak tekintenie az olyan embernek, aki a hitvallások által megerősítve szívébe vési az eleve elrendelés hitét és annak pártjára áll?

Nem gondolhat senki Istenre, mint zsarnokra, mintha Ő rendelt volna olyan sok milliárd embert a pokolba?“ Ezekre a szavakra sátáni pillantást vetettek rám, és azt mondták: “_Mi a Dorti Zsinat küldöttei voltunk, amely alatt, és még azután is megerősítettük a hitünket Istenről sok dologban, az Igéről és a vallásról, amelyet mi nem mertünk nyílvánosságra hozni; de a Zsinat határozatairól folytatott beszélgetésekkel és az arról szóló tanításokkal egy hálót szövögettünk és fonogattunk mindenféle színű fonalaikból, amit a páva szárnyaiból kölcsönvett tollakkal takartunk be_.” Mivel ők éppen hozzáfogtak ahhoz, hogy ezt megint csinálják, az angyalok, az Úr nekik adott ereje által, bezárták elméik külsejét és megnyitották a belsőjüket, és most ebből kellett beszélniük.

Azután folytatták:

”_A mi hitünk, amit olyan következtetésekből alakítottunk ki, melyek egymást támasztják alá egy logikus sorrendben, az volt és továbbra is (változatlanul) a következő:_

_1\. Nincs olyan dolog, hogy Jehova Isten Igéje, hanem csak néhány semmitmondó nyilatkozat a próféták szájából. Ez a mi véleményünk, mert az Ige /eleve / elrendelt mindenkit a mennyre és azt tanítja, hogy egyedül az ember hibája az, ha nem azon az úton megy, amit oda vezet._

_2\. Célszerű, hogy legyen olyan dolog, mint a vallás; de ez csak olyan a köznép számára, mint egy finom illatot hozó szélfuvallat. Ezért kellene, hogy azt egyszerű vagy magasabb tisztségű lelkipásztorok tanítsák, és megerősítsék azt az Igéből, mert az Ige általánosan elfogadott. Ez a mi véleményünk, mert ahol az eleve elrendelés szokásban van, ott a vallásnak nincs jelentősége._

_3\. A polgári igazságosság tövényei alkotják a vallást; de az eleve elrendelés nem függ attól, hogy az élet összhangban áll-e ezekkel a törvényekkel, hanem csak Isten jótetszésétől függ, mivel egy teljhatalmú uralkodó, aki pusztán szeszélyből cselekszik._

_4\. Az Egyház által tanított valamennyi tantételnek úgy kellene szétpukkannia, mint az üres buborékoknak, és az emberek elvetnék azokat, mint az értéktelen vacakokat - kivéve azt, hogy van egy Isten._

_5\. A lelki dolgok, amelyek olyan sokféle hatásúak, mint a napot szegélyező légnemű anyagok, ha mélyen behatolnak egy emberbe, szédült kábulatba viszik, és Isten szemében útálatos szörnnyé teszik.”_

6\. Én akkor megkérdeztem őket, vajon hiszik-e, hogy a hit amelyből ők levezették az elve elrendelés tantételét, az lelki? Azt válaszolták:

“ _Az eleve elrendelés ezzel a hittel összhangban következik be; de amikor a hit adatik, az ember hasonló egy darab fához, és jóllehet azután feléled, az élet, amit ő így befogad, az nem lelki."_

Miután kifejtették ezt a szörnyű vélekedést, el akartak távozni, de én azt mondtam nekik: “Maradjatok még egy kicsit tovább, és olvasni fogok nektek Ézsajástól.” Ennek megfelelően a következőket olvastam fel:

_“ Ne örülj annyira, egész Filisztea, hogy összetört a titeket verő bot! Mert a kígyó gyökeréről vipera sarjad, és annak gyümölcse repülő kígyó lesz.” Ézs. 14: 29._

Megmagyaráztam ezt a szakaszt, a lelki jelentésének megfelelően, megmutatva, hogy Filisztea jelenti a könyörülettől elkülönült egyházat; a vipera, amely a kígyó gyökeréről sarjadt, jelenti az egyház tantételét a három Istenről, és a hitet, ami a tulajdonítást jelenti, (Azt a hitet, hogy csupán a hite miatt válik tulajdonává az üdvössége./ford) mely mindenkire egyénileg vonatkozik (hisz, vagy nem/ford.) és ennek a gyümölcse, amely egy repülő tüzes kígyó, azt jelenti, hogy nincs (személyreszabott/ford) tulajdonítása a jónak és a gonosznak, hanem csak közvetlen kegyelem, akár helyesen élt az ember, akár helytelenül. (Vagyis a jó vagy rossz cselekedet, ami az igaz itélet alapja, itt nem számít semmit, csak az, hogy hisz, vagy nem hisz valaki az ingyen közvetlen kegyelemben/ford.)

Hallva ezt a magyarázatot, azt mondták: “Lehet, hogy így van; de ebből a Könyvből, amit te Szent Igének nevezel, olvastunk mi valamit az eleve elrendelésről.” Kinyitottam azt, és ugyanennél a prófétánál találtam ezt az ide illő szakaszt:

_“Mérges kígyó tojásait költik ki, és pókhálót szőnek; meghal, ki tojásaikból eszik, és ha rátapodnak, vipera kel ki.” Ézs. 59: 5._

Ezért nyilvánvaló, hogy ez a zsinati nyilatkozat az eleve elrendelésről nem csak őrültség, hanem egyben kegyetlen eretnekség is. Ezt úgy ki kellene írtani az emberek elméjéből, hogy még nyoma se maradjon.

Amikor meghallották ezeket a szavakat, nem bírták elviselni, hogy elmagyarázzam azokat hanem néhány azok közül, akik megidéztettek –öten voltak- egy barlangba rohantak, amely olybá tűnt, mintha ki lenne világítva, s mindent egy borongós izzás venne körül, mint annak a jele, hogy nekik semmi hitük és könyörületességük nincs.

488\. Az a kegyetlen hit, hogy Isten eleve a pokolra rendelt embereket, azokhoz a barbár népek közűl való kegyetlen apákhoz hasonlít, akik kidobták csecsemőiket az utcára; bizonyos ellenségekhez, akik a kiszolgáltatottak testét behajították az erdőbe, hogy ott elpusztítsák a vadállatok. Összehasonlítható ez egy zsarnok kegyetlenségével, aki a foglyul ejtett embereket szétválogatja csoportokba, közülük néhányat a hóhér kezére ad, egyeseket arra ítél, hogy a tengerbe vettessenek, és néhányat a tűz martalékának szán. Hasonlítható bizonyos vad állatok vérengzéséhez is, amelyek felfalják kicsinyeiket; és a veszett kutyákhoz, amelyek nekirohannak a tükörben megjelenő saját képüknek.

VII. A LELKI DOLGOKBAN VALÓ SZABAD AKARAT NÉLKÜL AZ ISTEN LENNE AZ OKA A GONOSZNAK, ÉS ÍGY NEM LENNE „MÁSNAK TULAJDONÍTÁS”. (ÍTÉLET/ford.)

489\. A most uralkodó hitből, amit először a Niceai Zsinat helyezett előtérbe, az következik, hogy Isten a gonosz oka. Ez a Zsinat eszelte ki és fogalmazta meg azt a még mindig fennálló eretnekséget, hogy három Isteni Személy létezik az örökkévalóságtól, akiknek mindegyike Magától Isten. Miután ez a tantételt kihirdették a világon, olyan volt, mint egy tojásból kikelő vipera; a (tantétel) követői nem voltak képesek másként tenni, mint külön-külön közelíteni az egyes Személyekhez, mint Istenhez. (szabadabb fordításban: nem lehetett másként megközelíteni, csak úgy, hogy mindegyik személy egy különálló Isten). Olyan hitet alakítottak ki, ami a Megváltó Úr Isten érdemét vagy igazságosságát (másnak) tulajdonította; és hogy megakadályozzanak mindenkit az Úr érdeméből való részesedésben, megfosztották az embert minden szabad akaratától a lelki dolgokban, felállítva az ember teljes tehetetlenségének elméletét a lelki dolgokban. Továbbá, mivel ők ebből az egyedüli hitből vezettek le mindent, ami lelki volt az Egyházban, azt erősítették meg, hogy egy hasonló tehetetlenség volt mindenben, amit az Egyház tanít az üdvösségről. Ebből a forrásból eredtek a szörnyű eretnekségek, egyik a másik után, melyek ezen a hiten alapultak és az ember tehetetlenségén a lelki dolgokban; különösen, a legártalmasabb esetében, ami az eleve elrendelésre vonatkozik, amit (már) megtárgyaltam az előző cikkelyben. Mindezek eretnekségek magukba foglalják (értelmileg tartalmazzák/ford) azt, hogy Isten az oka a gonoszságnak, vagy hogy Ő teremtette a jót és a gonoszt egyaránt.

Ám de barátom, ne vesd a hitedet semmiféle zsinatba, hanem egyedül az Isten Igéjébe, amely felette áll minden zsinatnak. Amit nem a Római Katolikus zsinatok plántáltak, és az a Dorti zsinat, ami egy szörnyű viperát, az eleve elrendelést hozta létre? Azt talán lehetséges volna feltételezni, hogy az embernek a lelki dolgokban adott szabad akarat volt a közvetett oka a gonosznak; és következésképpen, ha ez nem adatott volna, nem lépte volna át a határt. De barátom, állj meg itt és gondold végig, vajon lehetett-e volna bármiféle embert teremteni szabad akarat nélkül a lelki dolgokban, és hogy az mégis ember lett volna? Ha ettől megfosztanák, nem lenne többé ember, hanem csak egy szobor. Mert mi a szabad akarata, ha nem az ember ereje az akarásra és a cselekvésre, a gondolkodásra és a beszédre, ami úgy jelenik meg, mintha a sajátjából lenne? Minthogy megadatott neki, hogy úgy élhessen, mint egy ember, két fa volt az Éden Kertjébe helyezve, az élet fája és a jó és gonosz tudásának a fája; és ez jelenti azt, hogy az ember, a neki adott szabadságból, ehet az élet fájának gyümölcséből, és a jó és gonosz tudása fájának gyümölcséből.

490\. Minden, amit Isten teremtett, az jó, miként az nyilvánvaló a Teremtés könyvének első fejezetéből, ahol azt mondja a 10, 12, 18, 21, 25-ik vers, hogy _“Isten látta, hogy jó;”_ és végül a 31-ik vers: _“ Isten látta, hogy minden, amit teremtett, íme, igen jó.”._ Ugyanez nyilvánvaló az ember eredeti, paradicsombeli állapotából is; a gonosz azonban az emberrel kezdődött, amint az nyilvánvaló Ádám állapotából az bűnbeesés után, amikor kiűzetett a paradicsomból. Ebből világos, hogy ha nem ruháztatott volna fel az ember szabad akarattal a lelki dolgokban, Isten Maga – és nem az ember – lenne az oka a gonosznak. Következésképpen Istennek kellett volna teremtenie úgy a jót, mint a gonoszt; és szörnyűség azt képzelni, hogy Ő gonoszt is teremtett. Isten nem teremtett gonoszt, habár felruházta az embert szabad akarattal a lelki dolgokban, és Ő soha nem készteti őt semmi gonoszra, mert Ő maga a Jó. Isten mindenütt jelen van a jóban, folyamatosan ösztönzi és kérleli, hogy azt befogadják; és ha nem is fogadják be Őt, még akkor sem hátrál meg. Ha Ő így tenne, az ember azonnal elpusztulna; valójában megsemmisülne, mert az ember élete, miként minden dolog léte, amiből ő áll, az Istenből van.

A gonoszt tehát nem az Isten teremtette, hanem az ember által kezdődött el, mert az ember fordította gonoszba a jót -amely folyamatosan áramlik belé az Istentől- elfordulva az Istentől önmaga felé. Amikor ez történik, az öröme ugyan megmarad, de a jó öröme átváltozik a gonosz örömévé. Mert bár a korábbihoz hasonló öröm megmarad nála, az ember elvesztené az életét, mivel az öröm alkotja az ő szeretetének életét. Az ember örömét a szeretete szerinti élete alkotja. Elvesztené az életét, ha elvesztené az örömét, ezért a korábbihoz hasonlóan öröm marad nála. Ez a két öröm azonban, homlokegyenest ellentétes egymással, habár az ember nem nincs tudatában ennek mindaddig, amíg a világban él. A halála után azonban, be fog lépni annak ismeretébe, és világosan érzékelni fogja azt; mert akkor a jó szeretetének öröme átváltozik mennyi áldottsággá, és a gonosz szeretetének öröme pokoli rémületté. Az elmondottak alapján nyilvánvaló az, hogy minden ember a menny számára rendeltett eredetileg, és senki sem a pokolnak; de az ember átadja magát a pokolnak a szabad akaratával való visszaéléssel a lelki dolgokban, miáltal örömét leli a pokolból kiáradó dolgokban. Mert, amint azt fentebb megállapítottuk, minden ember a menny és a pokol között tartatik, azért, hogy egyensúlyban lehessen a jó és a gonosz között, és ebből (eredően) élvezze a szabad akaratot a lelki dolgokban.

491\. Isten nem csak az embernek adott szabadságot, hanem minden állatnak is, és valójában valami hasonlót a lelketlen dolgoknak is adott, egy ajándékot, hogy azt minden befogadja az ő saját természetének megfelelően; továbbá, Ő mindenki számára gondoskodik a jóról, de a befogadók azok, akik ezt a jót gonoszba fordítják. Ez a következő összehasonlítással ábrázolható. A légkör nyújtja a lélegzés lehetőségét minden embernek, minden állatnak és vadnak; és minden madárnak, bagolytól a galambfélékig egyaránt, ezeknek még a repülés lehetőségét is megadva; és mégis, a légkör nem az oka annak, amit ad, minthogy olyan sok különféle módon fogadják be a különféle természetű és alkatú teremtmények. Az óceán önmagában lakóhelyet nyújt, és gondoskodik az összes hal táplálékáról; de nem oka annak, hogy az egyik hal felfalja a másikat, sem pedig annak, hogy a mérges kígyó az ételét méreggé alakítja, amellyel elpusztítja az embert. A nap mindenki számára gondoskodik a fényről és melegről, de a befogadók, mint a föld növényei, különböző módon fogadják be azt; a hasznos fák és bokrok egy féle módon, és a tüske és a tövisbokor másképpen; vagy az ártalmatlan növények egyféle képen, és a mérgezők másként. Ismét, az eső a légkör felső rétegeiből alászáll a föld minden részére, ellátva vízzel minden bokrot, növényt és füvet, amit ezek közül mindegyik saját szükségletei szerint használ fel.

Ez az, amit jelent az, hogy valami, a szabad akarathoz hasonló, mivel a növények szabadon megkötik ezeket a dolgokat a kis nyílásaikon, pórusaikon és csatornáikon keresztül, amelyek nyitva állnak, amikor meleg az időjárás. A föld csupán felkínálja nekik a nedvességét és a tápsókat, és a növények magukhoz veszik ezeket, megfelelően annak, ami az éhségre és szomjúságra ad választ. Hasonló módon az Úr belép a befolyás által minden emberbe a lelki meleggel és fénnyel, ami lényegében a szeretet jója, és a bölcsesség igazsága; de az ember annak az irányultságnak megfelelően fogadja be azokat, amelyben ő vagy Isten felé, vagy önmaga felé fordul. Ezért mondja az Úr a tanításában a felebaráti iránti szeretetről:

_“Legyetek a ti Atyátok gyerekei ... mert Ő felhozza napját a gonoszokra és a jókra, és esőt küld az igazaknak és az igaztalanoknak.” Mt. 5: 45;_

és egy másik helyen:

Hogy Ő mindenki üdvösségét akarja.

**Emlékezetre méltó dolgok.**

492\. A fentiekhez hozzá akarom tenni a következő tapasztalásokat. Sokszor hallottam kifejezéseket a mennyből a könyörület jóját illetően. Ezek áthatoltak a lelki világon, és behatoltak a pokol mélységeibe is. E folyamat során úgy változtak meg, hogy teljesen az ellentétei lettek a könyörület jójának, és végül olyanná váltak, mintha gyűlöletet lihegnének a felebarát ellen. Ez a bizonyítéka annak, hogy bármi származik az Úrtól, az jó, és hogy ezt a szellemek a pokolban fordítják gonoszságra. Ugyanezt tették a hit némely igazságával, amely e folyamat során az ellentétes hamissággá változott; mert a befogadó forma bármit, ami abba belép, valami önmagával megfelelővé változtat.

VIII. AZ EGYHÁZ MINDEN ALAPTÉTELE, AMELY SZABADSÁGBAN LÉP BE ÉS SZABADSÁGBAN FOGADJÁK BE, OTT MARAD; DE MÁSKÉPPEN.

493\. Azok a dolgok maradnak az emberrel, amelyeket szabadságának gyakorlása során fogadott be, mert a szabadság az akaratból van, és ezért az ő szeretetből is; mert, mint azt másutt már megmutattam, az akarat a szeretet befogadója. Mindenki tudja, hogy ami szeretetből van, és így akaratból is, az szabadság, amint ez nyilvánvaló az egy gyakori mondásból: “Én ezt akarom, mert ezt szeretem,” és fordítva. “Mivel akarom, tehát szeretem is.”

Az ember akarata azonban, kettős, belső és külső, vagyis a belső ember akarata és a külső ember akarata. Ezért lehetséges egy gazembernek egyfajta módon cselekedni és beszélni a világ előtt, és egy másik módon a barátaiból álló belső társaságnak. A világ előtt az ő külső emberének akaratából cselekszik és beszél, és barátai társaságában az ő belső emberének akarata szerint; és a belső ember akarata szerinti jelenti az ő uralkodó szeretetének székhelyét.

Ebből a kevés megfigyelésből is nyilvánvaló, hogy a belső akarat az ember maga, mert ez az ő életének léte (esse) és lényege, (essence) míg az értelmesség annak formája, ami által az akarat nyilvánvalóvá teszi az ő szeretetét. Minden, amit az ember szeret, és szeretetéből akar, az szabad; mert bármi származik a belső akarat szeretetéből, az az ő Életének öröme; és mert a belső akarat az ő életének léte, ez az ő sajátja (proprium) is. Ez az oka, hogy bármit befogad ezen akarat szabadságának a teljesítésekkor, az az emberrel marad, mert az ő sajátjának részévé válik. Másrészről, ha bármi hatás jön, amikor az ember nem a szabadság állapotában van, az nem így marad meg, de ezzel majd a következőkben foglalkozom.

494\. Az embereknek tudniuk kellene, hogy az Ige és az Egyház lelki dolgai, amiket az ember szeretetből fogad be, és amelyek ő megértve megerősít, az vele marad, de nem így a polgári és politikai dolgok. Mert a lelki dolgok felemelkednek az elme legmagasabb területére, és ott helyeződnek el. Ennek oka, hogy ott van az Úr belépésének helye az emberbe az Isteni igazsággal és jósággal, és ez a terület olyan, mint egy templom, amelyben az Úr lakik. Míg a polgári és politikai dolgok, mivel azok a világhoz tartoznak, az elme alacsonyabb területeit foglalják el; és közülük némelyik hasonló a Templom külső oldalán lévő kis épületekhez, némelyik, pedig a hozzá vezető udvarokhoz hasonló. A másik ok, amiét az Egyház lelki dolgai a lélek legmagasabb területein tartózkodnak, hogy ezek jellemzően a lélekhez tartoznak és annak örök életére vonatkoznak; mert a lélek a legmagasabb területen van, és annak tápláléka kizárólag lelki táplálék. Ez az, amiért az Úr Önmagát Kenyérnek nevezi, mert Ő mondja:

_“Én vagyok az élő kenyér, amely a mennyből száll alá. Ha valaki eszi ezt a kenyeret, élni fog örökké.” Jn. 6: 51._

Ebben a régióban lakozik az ember szeretete is, amely az ő áldottságát képezi a halál után. Kiváltképpen pedig itt tanyázik a szabad akarat a lelki dolgokban, amelyből alászáll minden szabadság, amit az ember a természeti dolgokban élvez. A szabad akarat a lelki dolgokban, lévén minden ilyen szabadságnak a forrása, így jut el a szabad akarat minden formájához a természeti dolgokban; és ezek által a legmagasabb területeken uralkodó szeretet magáévá teszi mindazt, ami céljai elérésében segíti. A lelki és természeti szabadság közötti kapcsolat hasonló egy vezetékhez a forrás és a vizek között, amelyeket táplál, továbbá hasonló a magban levő szaporodási parancs, és a fa minden egyes része között, különös tekintettel a gyümölcsre, amelyben az újratermelődik. Azonban, ha bárki tagadja és elveti a szabad akaratot a lelki dolgokban, az a maga számára más forrást készít és megnyit egy vezetéket ahhoz, és a lelki szabadságot olyan szabadsággá változtatja, amely pusztán természeti, és végül abba, ami pokoli. Ez utóbbi szabadság szintén hasonló a magban levő szaporodási parancshoz, amely szabadon halad át a fa törzsén és az ágain a gyümölcsbe, mely az eredetéből adódóan belsőleg rothadt.

495\. Minden szabadság, ami az Úrtól származik, az maga a szabadság, de ami a pokolból származik, és az ember befogadja, az rabszolgaság. A lelki szabadság, azonban, csak rabszolgaságként jelenik meg valakinek, aki a pokoli szabadságban van, mert ezek ellentétesek; azonban mindenki, aki lelki szabadságban van, nem csak tudja, hanem érti is, hogy a pokoli szabadság az rabszolgaság. Az angyalok ezért irtóznak tőle, mint a holttest bűzétől, míg a pokolbéliek csodás illatként élvezik. Jól ismerjük az Úr Igéjéből, hogy a szabadságból eredő istentisztelet az igazi istentisztelet, és hogy az önkéntes imádás tetszik az Úrnak, Ezért mondja Dávid:

_“ Ímé, Isten segítőm nékem, az Úr az én lelkemnek támogatója.” Zs. 54: 6._

_“_ _Isten uralkodik a nemzetek fölött; Isten ott ül az ő szentségének trónján”Zs.47:9_

Ezért lehetett Izrael Gyermekei között szabad akaratból áldozni; és az ő szent istentiszteletük főként áldozatok bemutatásából állt. Mert az nyeri el Isten jótetszését, ami önkéntes, mint azt parancsolta:

„_5\. Szedjetek magatok közt ajándékot az Úrnak, mind, a kinek szíve önként hajlandó arra, hozzon ajándékot az Úrnak, aranyat, és ezüstöt, és rezet._

_21 .És eljöve mindenki, a kit a szíve indíta, és a kit lelke hajt vala, és hozának áldozatot az Úrnak, a gyülekezet hajlékának készítéséhez, és annak minden szolgálatához, és a szent ruhákhoz valókat._

_29\. Minden férfi és asszony, a kit szíve önként indíta, hogy áldozzon az egész munkára, melyet az Úr parancsolt Mózes által, hogy véghez vigyenek: mind önként hoztak ajándékot az Úrnak az Izráel fiai.”Exod. 35: 5, 21, 29._

és az Úr mondja:

_31\. Monda azért Jézus a benne hívő zsidóknak: Ha ti megmaradtok az én beszédemben, bizonynyal az én tanítványaim vagytok;_

_32\. És megismeritek az igazságot, és az igazság szabadokká tesz titeket._

_33\. Felelének néki: Ábrahám magva vagyunk, és nem szolgáltunk soha senkinek: mimódon mondod te, hogy szabadokká lesztek?_

_34\. Felele nékik Jézus: Bizony, bizony mondom néktek, hogy mindaz, a ki bűnt cselekszik, szolgája a bűnnek._

_35\. A szolga pedig nem marad mindörökké a házban: a Fiú marad ott mindörökké._

_36\. Azért ha a Fiú megszabadít titeket, valósággal szabadok lesztek.Jn. 8: 31-36._

496\. Amit szabadságban fogad be, az az emberrel marad, mert az akarat befogadja és magáénak tekinti azt; és mert az belép az ő szeretetébe, ami a sajátjának ismeri el, és annak eszközeivel formálja magát. Ezt most példák révén fogom összehasonlítani, és mivel ezeket a természetből veszem, a hő fogja képviselni a szeretetet. Jól tudjuk, hogy a meleg által és annak fokozatának megfelelően, minden növénynek a pórusai megnyílnak; és míg ez történik, a növény belsőleg elkezd a saját természetének formája szerint kifejlődni és, magától felvenni a tápanyagokat, megtartja, ami számára megfelelő, és e módon tovább nő.

Ugyanez az eset az állatokkal. Bármi táplálékot választ és fogyaszt a táplálkozás vagy étvágy szeretetéből, az ő testének részévé válik, és abban marad; és ez állandóan magába építi mindazt, ami számára megfelelő, mert minden dolog, ami belékerül, annak összetevőit folytonosan átrendezi, ami egy körülmény, ami nem általánosan ismert. A meleg tehát, az állatok esetében, megnyitja a testük minden részét, és azt okozza, hogy természeti szeretetük szabadon cselekedjen; és következésképpen tavasszal és nyáron szaporodni kezdenek és felnevelik a kicsinyeiket, Ezt a ténykedést a legnagyobb szabadságban végzik, mert az uralkodó szeretetükből fakad, mely a teremtés által lett beléjük oltva azért, hogy a világegyetem megőrizhető legyen abban az állapotban, amelyben teremtetett.

A szabadság szeretetből keletkezése ábrázolható a szabadság által előidézett a melegséggel, mert a szeretet meleget eredményez, amint ez nyilvánvaló a hatásából. Így az ember ég, melegséget áraszt, lángol, amint a szeretete heve fellobban vagy a düh lobogó tüzévé alakul át. Ez a vér heve, az ember vagy általában véve az állatok élő melegének a forrása. Ez abból a megfelelésből származik, hogy a test szervei a hő révén alkalmassá váltak szabadon befogadni azokat a dolgokat, amik után a szeretetük sóvárog.

Az emberi test minden belső része hasonló egyensúlyban és ennek következtében szabadságban van. A szabadság ennek az állapotában a szív egyformán hajtja a vért fel és le, a hashártya átadja a nyiroknak, és a máj, a vesék és a mirigyek mind ellátják sokféle feladatukat az kiválasztásban, szűrésben és vér tisztításában, és így tovább. Ha az egyensúly megbillen a szervek megbetegednek, megbénulnak vagy a mozgás rendezetlenné válik. Az egyensúly és a szabadság ez esetben egy; és nincs olyan anyag a teremtett világmindenségben, ami nem törekszik az egyensúly állapota felé, ami a szabadság állapotában lenne.

IX. AZ EMBER AKARATA, ÉS ÉRTELME SZABAD AKARATBAN MŰKÖDIK, DE A GONOSZ CSELEKEDETEKET MINDKÉT VILÁGBAN, A LELKIBEN ÉS TERMÉSZETIBEN VISZATARTJÁK TÖRVÉNYEK; MÁSKÉPPEN A TÁRSASÁGOK MINDKÉT VILÁGBAN ELPUSZTULNÁNAK.

497\. Minden ember tudhatná, hogy az akarata szabadságot élvez a lelki dolgokban, pusztán abból, hogy megfigyeli a saját gondolatait. Ha szabadságát gyakorolja, gondolhat Istenre, a Szent Háromságra, a könyörületességre és a felebarátra, a hitre annak működésére, és az Igére és mindarra, ami abból következik. Ha tanult teológiát, akkor töprenghet az egyes témákon, amiket a tanításaiba bevesz.

Továbbá elfogadhatja, vagy elutasíthatja azzal a tanítással, mert valóban képes a saját következtetését kialakítani, azt tanítani és közzétenni. Ha az embert megfosztanák a szabadságától egy pillanatra, a gondolkodása megszűnne, a nyelve megnémulna, és kezei erőtlenné válnának.

Ezért, barátom, ha lenne bátorságod pusztán a saját gondolataid megfigyelése alapján elvethetnéd és megtagadhatnád azt, hogy képtelen és veszélyes eretnekség az, ami miatt manapság az egész Keresztyén világban erejét vesztette a könyörületesség, a hit, az üdvösség és az örök élet mennyei tana.

Hogy ez a szabad akarat miért az ember akaratában és értelmében lakozik, annak a következő az oka:

1 Ennek a két képességnek kell először helyreállíttatnia és újraformáltatnia, és ezek segítségével a külső ember két képességének, melyek által beszél és cselekszik.

2 A belső embernek ez a két képessége alkotja az ő lelkét, amely a halála után is él, és csak az Isteni törvénynek van alávetve, a legfőbb alapelvnek, ami megköveteli, hogy az ember gondolkodjon a törvény felől, gyakorolja azt és engedelmeskedjen annak, mintha magától tenné, pedig az Úrtól van.

3 Mivel az ember, a lelkét illetően, középúton van a menny és a pokol között, így a jó és a gonosz között, és következésképpen egyensúlyban, ezért a lelki dolgokban szabad akaratot élvez. Ennek az egyensúlynak a leírását lásd fentebb, a 445. p. és a következő versekben. Addig azonban, amíg a világban él, a lelkét illetően egyensúlyban van a menny és a világ között; és akkor alig van annak tudatában, hogy amint visszahúzódik a mennytől és a világ felé húzódik, a pokol felé húzódik. E felöl csak bizonytalan természetű tudása van, azért, hogy e dolog felől szabadságban lehessen és meg lehessen javítani.

4 Ez a két képesség, az akarat és az értelem, befogadója az Úrnak, az akarat a szeretet és a könyörületesség befogadója, és az értelem a bölcsességé és a hité. Az Úr tevékenykedik mindezekben, miközben az ember tökéletes szabadságban van, mégpedig a célból, hogy kölcsönösen és viszonzott összekapcsolódást eredményezhessen, amelytől az üdvösség függ.

5 Az ember halála után hozott összes ítélet, összhangban áll a haszonnal, amit ő hajtott szabad akaratból a lelki dolgokban.

498\. Ezekből a megfontolásokban az következik, hogy a szabad akarat az ember lelkében lakik a legteljesebb tökéletességben; és ebből, mint a forrásvíz a forrásból, folyik az elme két részébe, az akaratba és az értelembe, és ezeken keresztül a testi érzékekbe, és a beszédbe meg a cselekvésbe. Mert minden emberben az életnek három fokozata van, a lélek, az elme és az érzéki test; és bármi van a magasabb fokozaton, a tökéletesség állapotában van afölött, ami egy alacsonyabb fokon van.

Ez a szabadság az eszköz, ami által, amiben és amivel az Úr jelen van az emberben, folytonosan késztetve arra, hogy őt befogadják. Ennél fogva az Úr semmi képpen nem löki félre, vagy nem veszi el az ember szabadságát, mivel ahogyan azt fent mondtuk, bármi, amit az ember a szellemi dolgokban, nem a szabadságát gyakorolva tesz, az nem marad benne, tehát mondhatjuk, hogy ez a szabadság ott van az ember lelkében, ahol az Úr vele lakik.

A gonoszok tetteit mindként világban, a lelkiben és a természetiben is törvények fogják vissza, máskülönben a társaságok sehol sem állhatnának fenn folyamatosan. Ez annyira nyilvánvaló, hogy nem kíván magyarázatot. Azonban e további állításomat egy példával kell megmutatnom, nevezetesen, hogy külső korlátozás nélkül nem csak a társaságok pusztulnának el, hanem az egész emberi nem is elveszne. Az ember két szeretet megszállottja, ezek pedig: a mindenek fölötti uralkodás szeretete, és minden gazdagság birtoklásának szeretete.

Ez a két szeretet, ha lazul rajtuk a gyeplő, mértéktelenül elárad; és ezek a fő forrásai az öröklött gonoszságnak, amelyben az ember születik. Ez volt Ádám bűne, hogy olyanná kívánt lenni, mint Isten; amely gonoszságot, mint azt olvashatjuk, a kígyó szított fel benne. Ezért a rá kimondott átok úgy szólt, hogy a föld tövist és bogáncsot fog teremni neki. 1Móz 3: 5, 18.

És ez minden gonoszt és az abból származó hamisságot jelent. Mindenki, aki ennek a szeretetnek adja magát, egyedül csak magára tekint, akiben, és akiért létezik mindenki más. Az ilyenekben nincs könyörület, nincs Istenfélelem, nincs felebarátiránti szeretet, következésképpen irgalmatlanok, embertelenek és kegyetlenek. A fosztogatás és rablás pokoli sóvárgó vágya ég bennük, csalást és árulást űznek, míg csak a végük el nem jön. A föld vadállatai sem bírnak ilyen megrögzöttséggel a természetükben; mert azok csak azért akarnak ölni és másokat elemészteni, hogy kielégítsék az éhségüket és védjék magukat a veszélytől; tehát azok a gonosz emberek, akiket efféle szeretet ural, embertelenebbek, vadabbak és hitványabbak, mint bármely vadállat.

Hogy az ember belső természete ilyen, az a lázadás zűrzavarában válik nyilvánvalóvá, amikor a törvény korlátait ledöntik; továbbá a mészárlások és fosztogatások során következik be, amikor jelt adnak a győzteseknek, hogy szabad utat engedhetnek a tombolásuknak az ostromlott városlakókon, akiket legyőztek, s alig valaki fogja vissza magát addig, amíg el nem hangzik a parancs, hogy abba kell hagyni. Világos ezért, hogy ha az embereket nem tartaná féken a törvény által megszabott büntetésektől való félelem, nem csak a társadalom, hanem az egész emberi nemzetség is elpusztulna. Az egyetlen mód e gonoszság eltávolítására a lelki dolgokban való szabad akarat igaz haszna által adatik, és ez magában foglalja az elme használatát, aminek meg kell fontolnia a halál után életet.

499\. A következő összehasonlításokkal ezt még jobban megvilágosítom. Anélkül, hogy minden teremtett dolog, úgy a lelkesek, mint a lelketlenek, birtokolna egyfajta szabad akaratot, a teremtés nem valósulhatott volna meg. Mert szabad akarat nélkül a természeti dolgokban, az állatok nem lennének képesek azt az élelmet kiválasztani, ami megfelelő táplálék a számukra, nem szaporodnának, és nem védelmeznék az ivadékaikat, és ennek következtében nem léteznének többé. Ha a tenger hala és a kagyló a mélyben megfosztatnék ettől a szabadságtól, nem lehetne tovább hal vagy kagyló. Hasonló módon, ha nem lenne minden rovar hasonló szabadsággal felruházva, nem lenne selyemhernyó, ami selyemfonalat termelne, a méh nem gyűjthetne mézet és viaszt, és nem, lenne lepke sem, amely társával a levegőben játszadozik és a virágok nektárján él, így ábrázolva az ember áldott állapotát a mennyei légkörben, amikor ő, hasonlóan a rovarokhoz, ledobja külső burkát.

Hacsak nem lenne valami hasonló a szabad akarathoz a föld talajában, a belé elvetett magban és az abból kinövő fa minden részében, és annak gyümölcsében és annak új magvaiban, nem lehetne semmilyen növény sem. Ugyanez igaz minden fémre és kőre, akár drágakő, akár értéktelen, mert nem lehetnének olyan dolgok, mint a fém, kő, vagy akár a homokszemek anélkül, hogyha mindegyik nem birtokolna valami szabad akarathoz hasonlót; mert még a homokszemcse is magától megköti az étert, kinyilvánítja a saját tulajdonságait, kiveti azt, aminek nincs a továbbiakban haszna, és megújítják magukat friss tartalmakkal.

Így van ez a mágneses térrel a mágnes körül, és a vassal, rézzel, ezüsttel, arannyal, kővel, hamuzsírral és kénnel, mindnek megvan saját szférája, és a föld minden egyes porszemével, annak változatossága szerint. Ebből a szférából mindegyik mag legbelsője átitatódik, és annak termékeny jellege okozza a növekedést. Mert e nélkül a föld minden egyes porszeméből való kiáramlás nélkül nem kezdődne el a csírázás, sem az azt követő folyamatos növekedés. Semmilyen más módon nem képes a föld behatolni a maga szilárd állapotával és nedvességével az elvetett mag közepébe, csak a belőle történő kiáramlás révén, mint egy szem mustármagba,_“Amely valóban a legkisebb mag; de mikor növekszik, a legnagyobb lesz minden fű között, és fává lesz;” Mt 13: 31-32; Mk 4: 30-32._

Mivel tehát minden teremtett dolog szabadsággal van megajándékozva, mindegyik a saját természetének megfelelően, miért ne lenne éppen az ember szabad akarattal az ő természetének megfelelően megajándékozva, hogy lelkivé válhasson? Ezért levonhatjuk azt a következtetést, hogy az embernek szabad akarat lett adományozva a lelki dolgokban születésétől az élete végéig ezen a világon, és azután az örökkévalóságig.

X. HA AZ EMBERNEK NEM LENNE SZABAD AKARATA A LELKI DOLGOKBAN, LEHETSÉGESSÉ VÁLNA MINDEN EMBERNEK AZ EGÉSZ VILÁGON, EGYETLEN NAP ALATT, HOGY HIGYJEN AZ ÚRBAN, DE EZ LEHETETLEN, MERT SEMMI SEM MARAD AZ EMBERREL, HANEM, CSAK AMIT A SZABAD AKARAT GYAKORLÁSA SORÁN FOGAD MAGÁBA

500\. Ha az Isten nem ruházta volna fel az embereket szabad akarattal a lelki dolgokban, akkor Ő elvezethetne minden embert az egész világon egyetlen nap alatt arra, hogy higgyen Őbenne; de ez csak egy feltételezés, amely abból a hamisságból ered, ahogyan az Isteni mindenhatóságot értelmezik. Azok, akik nem értik az Isteni mindenhatóságot, azt feltételezhetik, hogy nincs olyan dolog, mint rend, vagy hogy az Isten cselekedhet a renddel ellentétesen éppúgy, mint annak megfelelően; pedig a teremtés lehetetlen lett volna rend nélkül. A rend elsődleges célja az, hogy az ember Isten képmása lehessen; következésképpen, hogy ő tökéletesedhessen szeretetben és bölcsességben, és így egyre jobban (az Ő) képmásává legyen. Ez a célja Isten folyamatos tevékenységének vele; de a lelki dolgokban való szabad akarat nélkül, - ami által az embernek ereje van Istenhez fordulni, és kölcsönös összekapcsolódásba lépni Vele -, ez csak hiábavaló törekvés lenne, mert lehetetlen volna. Ezért ez (az üdvözítés) a rendből és a rendnek megfelelően történik, amelyben az egész világ, és minden hozzá tartozó dolog teremtetett. Ezért nevezik Istent magának a Rendnek; így tehát ugyanazt jelenti, ha azt mondjuk, hogy az Isteni Renddel ellentétesen cselekedni, mint hogy az Istennel ellentétesen cselekedni. Valóban, Isten nem képes ellentétesen cselekedni az Ő saját Isteni rendjével, mivel ez Önmagával ellentétes cselekedet lenne. Ezért Ő minden embert a rendnek megfelelően vezet, vagyis Önmagával összhangban, az elkóborlókat és a visszaesőket a rendbe, az engedetleneket, pedig a rend irányába tereli.

Ha az ember a lelki dolgokban való szabad akarat nélkül teremtetett volna, mi lenne könnyebb a mindenható Isten számára, mint hogy minden embert az egész világegyetemben az Úrban való hitre vezessen; Ő adományozhatná ezt a hitet közvetlenül mindenkinek, éppúgy, mint közvetetten; közvetlenül az Ő végtelen erejével, és annak ellenállhatatlan és folyamatos működésével az ember üdvössége érdekében; és közvetetten, a kínzó lelkiismeret felgerjesztésével, a halálos testi kínok által, a keserves halálos fenyegetések által, ha visszautasítaná elfogadni azt; és a pokol megnyitása által és az ördögök megjelenítése által, szörnyű fáklyákkal a kezükben, vagy mindazok

megidézésével a halálból, akiket ismert, rémisztő szellemek formájában. Erről szólnak Ábrahám szavai a gazdag embernek a pokolban, válaszként:

_“Ha nem hallgatnak Mózesre és a Prófétákra, nem fogja őket meggyőzni az sem, ha valaki felkel a halálból.” Lk 16: 31._

501\. Gyakorta megkérdezik, hogy manapság miért nem történnek csodák, mint a múltban; mivel azt hiszik, hogy ha ilyenek történnének, az mindenkit teljesen meggyőzne. Csodák azonban azért nem történnek manapság, mint korábban, mert ezek kényszerítő hatással bírnak, és szétrombolnák a szabad akaratot a lelki dolgokban, és azt eredményeznék, hogy az ember lelkiből természetivé válna. Az Úr Eljövetele óta mindenkinek képessége van a Keresztyén világban lelkivé válni; és lelkivé egyedül az Úr tesz az Ige által. Nos, ez a képesség szétrombolódna, ha az ember csodák által vezettetne be a hitbe, mivel ezek, mint fentebb mondottam, beleegyezést kényszerítenének ki, és szétrombolnák az ő szabad akaratát a lelki dolgokban. Minden olyan dolog, amiben kényszer van, csak a természeti emberbe lép be, és bezárja, mint egy ajtóval, a lelki embert, aki valójában a belső ember, megfosztva őt bármely igazság tiszta meglátásának képességétől. Ezután kizárólag csak a természeti emberből kiindulva okoskodhatna a lelki dolgokról, aki minden igazán lelkit kifordítva látna.

Annak oka, amiért az Úr Eljövetele előtt csodák történtek, az, hogy az Egyház emberei azokban az időkben természetiek voltak, akiknek a belső Egyház lelki dolgai nem tárulhattak fel; mert ha ezek feltárultak volna, akkor megszentségtelenítették volna azokat. Ezért minden istentiszteletük csak szertartásokból állt, amelyek kiábrázolták és jelentették (kifejezték) az Egyház belső dolgait; és kizárólag csak a csodák által vezethetők rá ezeknek a szertartásoknak a tiszteletben tartására. A csodák azonban nem hozzák elő annak a ténynek megértését, hogy ezek a képviselő (kiábrázoló) szertartások egy belső szellemi tartalmat hordoznak, és nem voltak elegendőek még ahhoz sem, hogy biztosítsák ezeknek a szertartásoknak a tiszteletben tartását. Ez nyilvánvaló az Izrael gyermekeinek viselkedéséből a pusztában; mert, habár ők tanúi voltak oly sok végbement csodának Egyiptomban, és később, mind között a legnagyobbnak a Sinai hegyen, mégis, amikor Mózes eltávozott tőlük egy hónapra, körültáncoltak egy aranyborjút, és fennhangon kiáltották, hogy az hozta ki őket Egyiptomból. Kánaán földjén hasonlóképpen viselkedtek az Illés és Elizeus által történ bámulatos csodák és végül az Úr által történt igazi Isteni csodák ellenére.

A legfőbb oka annak, amiért napjainkban nem történnek csodák, az, hogy az Egyház elvett az embertől minden szabad akaratot ama tanítása által, hogy ő semmivel nem képes hozzájárulni a hit befogadásához, sem a megtéréshez, és így általában az üdvösséghez, amint ezt fentebb láttuk a 464. pontban. Az az ember, aki ezt hiszi, egyre inkább természetivé válik; és a természeti ember, mint fentebb mondtam, minden lelki dolgot egy fordított nézőpontból lát, és ebből következően gondolatait ellene fordítja. Az elme legmagasabb területe, ahol elsősorban a lelki dolgokban való szabad akarat lakozik, ekkor bezárul és a lelki dolgok, amelyek a csodák által majdnem teljesen, de nem egészen, megerősíttettek, elfoglalják az elme alacsonyabb területeit. Ez pusztán természeti, és a hitre, a megtérésre és a megváltásra vonatkozó hamisságok ily módon fölötte maradnak. Ennek az lehet a következménye, hogy a sátánok fent szereznek lakóhelyet, és az angyalok alattuk, mint keselyűk a madárkák felett. A sátánok hamarosan áttörnek minden köztük lévő gátat, és őrjöngve rohannak rá az alattuk lévő lelki dolgokra; amelyeket ezek nemcsak tagadnak, hanem káromolják és megszentségtelenítik azokat. Ebből fakadóan az ember későbbi állapota sokkal rosszabb lesz, mint előzőleg volt.

502\. Az az ember, aki természetivé vált az Egyház lelki dolgainak tekintetében a hamisságok által, nem képes másként gondolni az Isteni mindenhatóságra, csak, mint ami a rend felett áll, ami így független attól. Ezért kérdezhet olyan értelmetlen kérdéseket, mint:

“Miért jött el az Úr a világba, és hajtotta végre ily módon a megváltást, amikor Isten, az Ő mindenhatóságával, elvégezhette volna ugyanezt a munkát a mennyből is, mint ahogy Ő végrehajtotta, amikor a földön volt?

Miért nem üdvözítheti a megváltás által az egész emberi nemzetséget kivétel nélkül, és miért képes érvényesülni az ördög az emberben a Megváltó fölött?

Miért van pokol? Nem volt képes Isten, az Ő mindenhatóságával eltörölni, vagy miért nem törli el most?

Vagy miért nem hoz, és szabadít ki mindenkit abból, és teszi őket a menny angyalaivá?

Miért van az utolsó ítélet?

Miért nem képes átvinni minden kecskét a bal keze felől a jobbra, és alkotni belőlük bárányokat?

Miért dobta le a sárkány angyalait és a sárkányt magát a mennyből, és miért nem változtatta azokat Mihály angyalaivá?

Miért nem ad hitet mindenkinek egyformán, és helyezi beléjük a Fia igazságosságát, és így megbocsátani a bűneiket, megigazítva és megszentelve őket?

Miért nem ajándékozta meg a föld állatait, a levegő madarait, és tenger halait a beszéddel, és miért nem adott nekik értelmet, és miért nem engedte be őket a mennybe, az emberrel együtt?

Miért nem teremtette eleve, avagy miért nem teszi még mindig az egész világot paradicsommá, ahol nem lenne a jó és gonosz tudásának fája, és nem volna kígyó? Ahol minden dombon bőségesen folyhatna a bor, és mind tiszta aranyat - ezüstöt teremne, és ahol minden ember Isten képmásaként élhetne örvendező dalokkal, és állandó ünneppel és örömmel?

Nem ezek volnának méltók egy mindenható Istenhez?”

Ezeket és hasonló dolgokat kérdezhetnének.

De barátom, mindez csak üres beszéd. Nincs Isteni mindenhatóság rend nélkül. Isten Maga a Rend; és mivel minden dolog Istentől teremtetett, ezek is a rendből teremtettek, rendben és a rendért. Van egy rend, amibe az ember teremtetett, ami nem más, mint hogy az ő boldogsága vagy nyomorúsága függ az ő lelki dolgokban megvalósuló szabad akaratától. Mert, mint fentebb mondottam, szabad akarat nélkül az ember nem teremtethetett volna meg, sem az állatok, a madarak vagy a halak. Az állatok azonban csak természeti szabad akaratot birtokolnak, azonban az ember természeti, és ugyanakkor lelki szabad akarattal is bír.

**Emlékezetre méltó dolgok.**

503\. A fentiekhez most a következő emlékeztetőt teszem hozzá.

Az első tapasztalás:

A lelki világban hallottam, hogy egy találkozót hívtak össze, hogy tanácskozzanak az ember szabad akaratáról a lelki dolgokban. Tanult emberek voltak jelen minden lakónegyedből, (területről) akik sokat gondolkodtak ezen a témán a világban, ahol korábban éltek, és akik tanácsadó testületekben és összejöveteleken voltak jelen a Niceai zsinat előtt és után. Egyfajta kör alakú templomban találkoztak, amely hasonlított a Római Panteonra, amely korábban az összes isten imádásának, de később, a Pápa dekrétuma által, minden szent mártír tiszteletének szenteltek. E templom falaihoz közel oltároknak látszó dolgok voltak, de mindegyiknél ülések voltak, amelyeken a gyülekezet tagjai foglaltak helyet, könyökükkel támaszkodva az oltáron, mint megannyi asztalon. Nem volt elnök kijelölve, hogy irányítsa az eseményeket, hanem bárki, amint kedve támadt, kiszaladt a tanács közepére, és mindenféle megkötés nélkül beszélve, ismertette a véleményét. Meglepődtem, hogy a gyülekezet minden tagja tele volt bizonyítékokkal az ember legteljesebb tehetetlenségéről a lelki dolgokban; és így gúny tárgyává tették a szabad akarat elképzelését az ilyen dolgokban.

Amikor mind összegyűltek, egyikük hirtelen előlépett a találkozó közepére, és nagy hangon előadta a véleményét a következőképpen:

“Egy embernek sincs több szabad akarata a lelki dolgokban, mint Lót feleségének, miután sóbálvánnyá változott. Mert ha bármennyivel is több szabad akarata lenne, mint annak, biztosan magába fogadná a mi Egyházunk hitét, amely azt tanítja, hogy Isten, az Atya adja a hitet, minden érdem nélkül az Ő saját szabadsága és jótetszése szerint, akinek Ő akarja, és amikor Ő akarja. Istennek ez a jótetszése és ingyen kegyelme egyáltalán nem lenne, ha az ember bármiféle szabadság révén vagy tetszésből igényelhetné ezt az ajándékot magának. Így a mi hitünk, amely mint csillag ragyog előttünk nappal és éjjel, szétszóródna, mint egy hulló csillag a levegőben.”

Őutána egy másik szaladt ki az ülőhelyéről és azt mondta:

“Egy embernek sincs több szabad akarata a lelki dolgokban, mint egy vadállatnak, sőt egy kutyának. Mert ha ő képes lenne erre, akkor magától tenne jót, pedig minden jó Istentől van; és senki nem tud (jót) tenni, csak akkor, ha az a mennyből adatott neki.”

Őutána egy másik indult el az ülőhelyéről, és a hangját felemelvén a gyülekezet közepette, azt mondta:

“Az embernek nincs több szabad akarata a lelki dolgokban, vagy akárcsak érzékelése azok iránt, mint ahogy a bagolynak nincs nappal látása, vagy mint a csirkének, miközben még a tojásban rejtőzik. Ilyen dolgokban olyan vak ő, mint egy vakond; és ha világosan észrevenne dolgokat, amelyek a hithez, az üdvösséghez és az örök élethez tartoznak, azt hihetné, hogy ő magától újjászülethetne és üdvözülhetne. Ezt még meg is kísérelhetné megcselekedni, és így megszentségtelenítené a saját gondolatait és tetteit a folyamatosan magának tulajdonított érdemmel.”

Ekkor egy másik rohant középre és ezt a véleményt nyilvánította ki:

” Bárki, Ádám esete óta, aki azt képzeli, hogy ereje van akarni és érteni bármit a lelki dolgokban, az dühöngő őrült; mert azt hiheti magáról, hogy ő egy kis isten vagy istenség, aki saját jogán részesül az Isteni hatalomból.”

Majd egy másik folytatta, aki lihegve sietett középre, hóna alatt egy könyvet hozva, amit Egyetértési Formulának neveztek azok, aminek a szabályaira, ahogy azt ők nevezik, napjaink Evangélikusai esküsznek. Kinyitotta a könyvet, és a következő részletet olvasta belőle:

“Az ember mindenestől romlott és halott arra nézve, ami jó; következésképpen az ember természetében a bűnbeesés óta, az újjászületése előtt, nem marad a lelki erő egy szikrája sem, ami által késszé tehetné magát Isten kegyelmére, vagy elfogadhatná azt, amikor felajánlja, vagy magából és egyedül képes lenne befogadni azt. Vagy (képes lenne) a lelki dolgokat megérteni, hinni (bennük), magáévá tenni, gondolni, akarni, kezdeményezni, véghez vinni, cselekedni, tevékenykedni, együttműködni, vagy ráhelyezkedni, ill. belehelyezni magát a kegyelembe, vagy magától akár a legcsekélyebb módon is hozzájárulni a megtéréshez. És továbbá, az ember, a lelki dolgok tekintetében, mint például a lélek üdvössége, hasonló egy sóoszlophoz, amellyé Lót felesége változott, és hasonló egy fadarabhoz, vagy egy élet nélkül kőhöz, amely nem használhatja sem a szemét, sem a száját, sem bármelyik más érzékét. Mégis élvezi az egyik helyről a másikra való mozgás képességét, azaz, képes irányítani a külső tagjait, nyilvános istentiszteletre járhat és hallgathatja az Igét, és az Evangéliumot.” (Ezek a szakaszok fordulnak elő az én kiadásomban, 656, 658, 661, 662, 663, 671, 672, 673.) Erre mindannyian kifejezték egyetértésüket, és egyhangúlag kijelentették: “Ez az igazi ortodoxia.”

Mivel mellettük álltam, és élénk érdeklődéssel hallgattam mindezeket, lelkemben vágy lobbant, és hangosan ezt kérdeztem:

“Ha a lelki dolgokban az embert egy sóbálványnak tartjátok csupán, állatnak, vaknak és ostobának, minek akkor nektek a teológiátok? Pedig mindezek a tanítások egészükben és részleteikben, nem de lelkiek? Erre, egy rövid hallgatás után azt válaszolták:

“A mi egész teológiai rendszerünkben nincs semmi lelki, ami ésszel megérthető. Az egyetlen dolog, ami lelki abban, az a mi hitünk; de ezt mi gondosan elzártuk, hogy megakadályozzuk az abba való bepillantást; és gondot fordítunk arra, hogy egyetlen lelki sugár se származzon ki abból, és jelenjen meg az értelem számára. Továbbá, az ember saját akaratából semmivel sem járul hozzá ehhez a hithez. Szintén elkülönítettük a könyörületességet minden lelki dologtól, és pusztán erkölcsi kérdéssé tettük azt; és ugyanezt tettük a Tízparancsolattal is. Továbbá, mi úgy tartjuk, hogy semmi lelki nincs a megigazulást és a bűnbocsánatot illetően, valamint az azt követő újjászületésben és azt állítjuk, hogy a hit hatásai ezek az eredmények; de hogy ez miként történik, azt nem tudjuk. Bűnbánat helyett mi a töredelmes megbánást fogadtuk el, és afelőli aggodalmunkban, hogy azt hihetik, hogy ez lelki természetű, elkülönítettük minden kapcsolatát megszakítva a hittel. A megváltással kapcsolatban mi nem fogadtunk el semmiféle elgondolást, csakis azt, ami tisztán természeti, aminek a lényege az, hogy Isten az Atya az egész emberi nemzetséget átok alá vetette; hogy az Ő Fia magára vette ezt az átkot, és Ő maga szenvedte el a keresztrefeszítést, és ezáltal részvétre indította az Ő Atyját; nem is említve más hasonló tantételeket, amelyekben nem fogsz felfedezni semmi lelkit, hanem csak azt, ami természeti.”

Ezután ugyanazzal a buzgalommal, mint előzőleg, így folytattam:

“Ha az embernek nincs szabad akarata a lelkei dolgokban, mi lehetne más, mint pusztán egy állat? Mert ez az, ami felemeli őt a vadállatok fölé. Enélkül az Egyház hasonlíthatna egy nemezelő sötét arcához, akit csak a szeme fehérje által lehet felismerni, és az Ige nem lenne más, csak egy üres könyv. Mindenben, amit feljegyeztek az Igében, semmit sem parancsolnak gyakrabban, minthogy az embernek szeretnie kell Istent és a felebarátját, és hogy hinnie kell; és azt is, hogy ő szeretetének és hitének megfelelően kap üdvösséget és életet. Nos, most mindenki képes e tanokat, melyeket az Ige és a Tízparancsolat tartalmaz, megérteni és ezek szerint cselekedni. Hogyan tehetné Isten az előírásokat és parancsolatokat az emberek vállára, ha ezen parancsolatok teljesítéséhez Ő nem adna nekik képességet?

Mondd bármely egyszerű embernek, akinek elméje romlatlanul tiszta a teológiai hamisságoktól, hogy neki nincs több ereje, képessége, mint egy darab fának vagy kőnek a megértésre és akaratra a hit és a könyörületesség dolgaiban, s ennek következtében az üdvösségre, és hogy ő semmit sem képes alkalmazni azokból, és alkalmassá tenni magát arra, hogy befogadja azokat. Nem fog-e szívből nevetni és azt mondani: „Mi lehet ennél nagyobb badarság? Ebben az esetben mit kellene tennem a papokkal és az igehirdetéssel? Mivel lenne több a templom számomra, mint egy istálló, vagy az Isten imádása, mint a szántás? Micsoda őrültség így beszélni! Ez butaság butaság hátán! Mindenki tudja, hogy minden jó Istentől jön; de az Isten megadta az embernek az erőt, hogy jót cselekedjen, és azt is, hogy higgyen.”

Ezt hallva mindannyian felkiáltottak:

“Mi, akik tanítói voltunk az igazhitűségnek, mi adtuk át az igazhitű tant; de te, a te paraszti tanításodból kiindulva úgy beszélsz, mint a parasztok.”

Ekkor egy villám csapott le hirtelen az égből, és hogy rombolását elkerüljék, egyszerre kirohantak és elmenekültek a helyről, mindegyik a maga otthonába.

504\. Második tapasztalás:

Egyszer, miközben a lelki világban voltam, a legmagasabb menny angyalai által belső lelki látásban részesültem; és láttam két lelket nem messze tőlem, de mégis bizonyos távolságra volt egyik a másiktól. Érzékeltem, hogy az egyik szerette a jót és az igazat, és összekapcsolódásban volt a mennyel, míg a másik a gonoszat és a hamisat szerette, s így a pokollal volt összeköttetésben. A közelükbe mentem és magamhoz hívtam őket; és a társalgás folyamán azt vontam le hanghordozásukból és válaszaik tartalmából, hogy mindketten képesek felfogni igazságokat és elismerni azokat, amikor látják, és így értelmesen gondolkodni; azt is, hogy képesek következtetéseket levonni az értelem dolgaiból, amint az jó volt nekik és az akarat dolgaiból, amint jónak látszott számukra; és hogy mindkettőnek ugyanolyan szabad akarata volt az ésszerű dolgokban. Azt is megfigyeltem, hogy ennek a szabadságnak a következtében az elméjükben megjelent egyfajta világosság a látás első helyétől, ami az érzékelésé, a végsőig, ami a szem.

Amikor az a lélek, aki a gonoszt és a hamisságot szerette, a gondolkodásban magával volt elfoglalva, megfigyeltem valami füstöt, ami mintegy a pokolból szállt fel, és kioltotta a ragyogó világosságot, ami az emlékezete fölötti területen volt, vastag sűrű sötétséget okozva ott, hasonlót, mint éjfélkor. Azután úgy látszott, mintha az a füst tüzet fogott volna, és lángra lobbant, bevilágítva az elméjének emlékezet alatti területét, és ennek következtében az önszeretet gonoszságából szörnyű hamisságokat eszelt ki. De amikor a másik lélek, aki a jót és az igazat szerette, magára lett hagyva, láttam mintegy finom ragyogást leszállni a mennyből, ami lángra lobbantotta elméjének az emlékezet feletti és az alatta lévő területét is egészen a szemig; és az ebből a ragyogásból áradó fény egyre fényesebben és fényesebben tündökölt mivel a jó szeretéséből haladt egyre előbbre az igazság felfogásában, és folyamatosan azokon elmélkedett. Ennek megfigyeléséből nyilvánvalóvá lett számomra, hogy minden ember, a gonosz éppúgy, mint a jó, élvezi a lelki szabad akaratot; de hogy a pokol néha kioltja azt a gonoszokban, míg a mennyei felemeli, és fénylővé teszi azt a jóban.

Ezután társalgásba bocsátkoztam mindkettőjükkel, és először azzal, aki a gonoszt és a hamisat szerette. Néhány, az életmódjára vonatkozó megjegyzés után, megemlítettem a szabad akaratot, és némi hévvel a hangjában ezt mondta:

“Mekkora őrültség azt hinni, hogy az embernek szabad akarata van a lelki dolgokban! Mert ki képes hitet szerezni saját magából és magától jót cselekedni? A papság napjainkban az Igéből tanítja, hogy az ember nem képes befogadni semmit, kivéve, amit neki adatik a mennyből; és az Úr Krisztus mondta az Ő tanítványainak, „Nálam nélkül semmit sem cselekedhettek”; és ehhez én hozzáteszem, hogy senki sem tudja mozgatni sem a lábát, sem a kezét, hogy bármi jót tegyen, vagy a nyelvét, hogy valami jóból származó igazat beszéljen. Ezért az Egyház, saját bölcs embereinek segítségével arra a következtetésre jutott, hogy az ember nem képes akarni, érteni és gondolni semmit, ami lelki, vagy akár alkalmassá tenni magát arra, hogy akarja, értse és gondolja azt, (így olyan) mint egy szobor, egy darab fa, és egy kő; és hogy ezért Ő, a saját jótetszéséből, a hitet Isten által felgerjeszti, akinek egyedül van szabad és korlátlan ereje; és ez a hit, bármilyen munka és erő nélkül a mi részünkről egyszerűen csak a Szent Lélek működése által megvalósít mindent, amit a tanulatlanok az embernek tulajdonítanak.”

Következő beszélgetésem a másikkal volt, aki a jót és az igazat szerette. Néhány szó után az életéről, megemlítettem a szabad akaratot, és ő azt mondta:

“Micsoda őrültség tagadni a szabad akaratot a lelki dolgokban! Ki nem képes akarni és tenni a jót, és igazat gondolni és beszélni az Ige alapján magától, és így az Úrtól, aki az Ige? Mert az Úr mondta: ‘Teremjetek jó gyümölcsöt,’ és ‘Higgyetek a világosságban’, és ‘Szeressétek egymást’, és ‘Szeresd Istent’. És ismét: ‘Valaki hallja az én parancsolataimat és megcselekszi azt, az szeret engem, és én is szeretni fogom azt;’ nem említve ezer más hasonló szakaszt az egész Igében. Mi haszna lenne az Igének akkor, ha az embernek nem lenne képessége akarni és gondolni, és következésképpen megtenni és mondani, ami megparancsoltatott? Ha az embernek nem volna meg ez az ereje, a vallás és az Egyház hasonló lenne egy összetört hajóhoz, ami a tenger fenekén fekszik, s egy kapitánnyal, aki az árbóc tetején kiáltozza’Én nem tudok semmit sem tenni’, miközben látja a megmaradt tengerészeket, amint a mentőcsónakokban felhúzzák a vitorlákat, és menekülnek. A szabadság megadatott Ádámnak, hogy ehessen az élet fájáról, és a jó és gonosz tudásának fájáról is; és a saját szabadsága miatt evett az utóbbi fáról, megkísértetett a kígyótól, vagyis a pokolból, ami belépett az elméjébe, aminek az volt az eredménye, hogy kiűzetett a paradicsomból, és átok maradt rajta. Ennek ellenére Ádám nem vesztette el a szabad akaratát, mert azt olvassuk, hogy egy kérub őrizte az élet fájához vezető utat, máskülönben képes lett volna még véghezvinni az akaratát, és evett volna arról.“

Miután ő így beszélt, a másik, aki a gonoszt és a hamisat szerette, azt mondta:

“ Én nem fogadom el azt, amit most hallottam, és fenntartom az állításomat. Mindenki tudja, hogy Isten él egyedül, és így tevékenykedik, míg az ember magában halott; és így teljesen tehetetlen. Akkor hogyan tud az ember, aki önmagában halott és teljesen tehetetlen, magának szert tenni bármi élőre és tevékenyre?”

Erre azt válaszoltam:

“Az ember az élet hordozója (organ of life), de Isten egyedül az Élet; és Ő önti bele az Ő életét a hordozóba és annak minden részébe, miként a nap áramoltatja a melegét a fába és annak minden részébe. Továbbá, az Isten megengedi, hogy az ember úgy érezze, mintha a benne levő élet a sajátja volna; és Ő azt szeretné, hogy az embernek ez az érzése legyen, azért, hogy úgy élhessen, mintha magától élne, a rend minden törvényének megfelelően, ami olyan sok, mint a parancsolatok az Igében előírtak, és alkalmassá teszi magát, hogy befogadja az Isten szeretetét. Mindazáltal Isten folyamatosan rajta tartja az ujját a mérleg nyelvén szabályozva, de soha erőszakot nem téve az ember szabad akaratán kényszerítéssel.

Egy fa nem tudja befogadni azt, amit a nap melege bevezet a gyökereken keresztül, hacsak minden szála át nem melegszik és át nem hevül fokozatosan; sem az elemi anyagok nem tudnak felemelkedni a gyökereken keresztül, hacsak ezen szálak be nem fogadják a meleget és ismét nem légzik azt ki, ekként közreműködve a haladásukban. Így van ez az emberrel, aki befogadja az Istentől az élet melegét; de ő, eltérően a fától, úgy érzi a meleget, mint a sajátját, habár az nem az övé. Fokozatosan azonban, míg azt hiszi az övé és nem Istené, befogadja az Istentől az élet világosságát, az élet melegét azonban nem. A szeretet melegét a pokolból fogadja be; és ez, természeténél fogva durva lévén, eltorlaszolja és elzárja a szervezetének finomabb szálait, mint a testben tisztátalan vér a vénák hajszálereit. Így az ember a lelki lényből pusztán természetivé alakítja magát. Szabad akarata attól a ténytől függ, hogy úgy érzi a benne lévő életet, hogy az a sajátja; és hogy Isten megengedi neki, hogy így érezzen, az összekapcsolódás kedvéért, amely nem valósulhat meg kölcsönösség nélkül; és ez akkor válik kölcsönössé, amikor az ember teljesen szabadságból cselekszik, mintha magától tenné. Ha Isten nem engedné meg neki ezt az érzést, nem lehetne ember, és nem lehetne örök élete; mert a kölcsönös összekapcsolódás Istennel okozza azt, hogy ő ember lehessen, és nem egy állat, és szintén ez az oka, amiért ő él a halála után az örökkévalóságig. Ez a szabad akarat hatása a lelki dolgokban.”

Amikor meghallgatta ezt, a gonosz szellem visszahúzódott bizonyos távolságra, és láttam a repülő kígyót, amit tüzes kígyónak hívnak, egy bizonyos fán, amint valakinek gyümölcsöt kínál arról. Aztán lélekben közeledni kezdtem ahhoz a helyhez, és ott, a kígyó helyett egy emberi szörny volt, akinek arcát, az orrát kivéve, teljesen szőr borította; és a fa helyén egy égő fatuskó volt, amely mellett az a lélek állt, akinek elméjébe a pokolból fölszálló füst behatolt, és aki ezek után elvetett minden hitet a szabad akaratról a lelki dolgokban. Akkor hirtelen hasonló füst szállt fel a tuskóból, és beborította mindkettőt; és amint ők így eltűntek a szemem elől, eltávoztam. De a másik lélek, aki a jót és az igazat szerette, és az ember szabad akaratát bizonygatta a lelki dolgokban, hazakísért engem.

505\. A harmadik tapasztalás:

Egyszer csikorgó hangot hallottam, ahhoz hasonlót, mint amikor két malomkő megcsikordul egymáson. Amint közelebb kerültem a helyhez, ahonnan ez jött, a hang megszűnt és egy szűk bejáratot találtam, ami ferdén lefelé vezetett egyfajta boltozatos házba. Számos szoba volt benne, kis kamrákra osztva, amelyek mindegyikében két személy ült, akik az egyedül hit általi megigazulás tantételét erősítő verseket gyűjtötték össze az Igéből. Az egyik kigyűjtötte és a másik felírta, és így tettek felváltva. Megközelítettem az egyik kamrát, amelyik közel volt az ajtóhoz, és megkérdeztem, mit gyűjtenek és írtak fel. A válasz az volt:

“Az idézeteket a megigazulás cselekedeteiről, azaz a cselekvésben levő hitről, ami a lényegében megigazítás, serkenti és fenntartja a hitet; továbbá, az Egyház fő tantétele a mi részünkről a Keresztyénségben.

Ekkor azt mondtam annak, aki beszélt:

“Mondd el nekem ennek a cselekedetnek néhány jelét, ami az ember szívébe és lelkébe bevezettetik.”

Ő válaszolt:

“Ennek a cselekedetnek a jele rögvest látszik, amikor az ember, a kárhoztatásának gyötrelmeitől hajtva és mély bűnbánattal Krisztusra gondol, mint arra, aki a törvény kárhozatását elvette, és bizalommal az Ő kegyelmére hagyatkozik (lays hold), és ezzel az ő gondolataiban megy Istenhez az Atyához, és imádságban esedezik hozzá.”

Akkor én azt mondtam:

„Azt állítod, hogy megengedtetett, hogy a cselekedet (gondolati síkon) így azonnal végbemenjen. Mégis, hogyan érthetem meg, amit erről a cselekedetről kijelentettél, vagyis, hogy az ember hozzájárulása nem több, mintha csak egy darab fa vagy kő lenne, és hogy neki nincs ereje kezdeményezni, akarni, érteni, gondolkodni, tevékenykedni, együtt működni, alkalmazni, és belehelyezkedni abba. Mondd meg nekem, hogyan egyeztethető ez össze azzal, amit mondtál, hogy a cselekedet abban a pillanatban megy végbe, amikor az ember gondolkodik a törvényből való megigazulásról, a kárhozat Krisztus általi eltörléséről, és a bizalomról, mellyel az Ő kegyelmére hagyatkozik, és amikor ezekkel a gondolatokkal az elméjében az Istenhez, az Atyához megy és imádja? Nem de mindezen dolgokat az ember csinálja?“

Ő válaszolt:

“Ezeket az ember nem aktívan, hanem passzívan teszi.“

Az feleltem:

“Hogyan gondolhatja bárki, akinek van lelkiismerete, hogy passzívan imádkozhat? Ha te egyszerre elvennéd az ember (gyakorlati) tevékenységét és együttműködését, nem de elvennéd az ő képességét is a befogadásra, s így mindent, ami hozzá tartozik, mint emberhez, és ezzel magához a cselekedethez? Mivé válik akkor a te cselekedeted, ha nem valami csupasz elképzeléssé, vagy merő okoskodássá? Bízom abban, hogy te nem osztod a hitét némelyeknek, hogy egy ilyen cselekedet csak eleve elrendelve történhet meg; mert ők teljesen tudatlanok a hit beléjük való befolyásáról; ők is elvetik a dobókockát, és így próbálják megtudni, hogy vajon megtörtént-e velük ez vagy sem. Mert ez okból, barátom, te azt hiszed, hogy az ember a hit és a könyörületesség dolgaiban úgy cselekszik, mintha önmagától tenné, az Úrból eredően; és, hogy e cselekvés nélkül, a te hited tettei, amelyeket te úgy nevezel, hogy az Egyház fő tantétele a Keresztyén világban, csak egy szobor, olyan, mint Lót felesége, amely, - minthogy csak sóból állt - megcsendül, ha az ujjad körmével, vagy tollheggyel megkarcolod (Lk 17: 32). Azért használom ez a hasonlatot, mert a hitnek ez a cselekedete. A hit cselekedete szempontjából magadat egy hasonló bálvánnyá teszed.”

Amikor ezt mondtam, a kezébe ragadott egy gyertyatartót, hogy az arcomba dobja; de abban a pillanatban a gyertya hírtelen kialudt, és azt a társa homlokához vágta; és én nevetve elmentem.

506\. A negyedik tapasztalás:

Láttam a lelki világban két nyájat, az egyik kecskékből állt, a másik bárányokból. Tűnődtem, hogy kik lehetnek, mert tudtam, hogy az állatokat látni a lelki világban nem az állatokat jelenti, hanem az indíttatások és a gondolatok megfeleléseit azokból, akik ott élnek. Így hát közelebb mentem, és amint megközelítettem őket, az állati formájuk eltűnt, és helyettük embereket láttam; és tudomásomra lett hozva, hogy azok, akik a kecsekék nyáját alkották, azok voltak, akik megerősítették hitüket az egyedül hit általi megigazulás tantételében, és azok, akik a bárányok nyáját alkották, azok voltak, akik hitték, hogy a könyörületesség és a hit egyet alkot, éppúgy, mint a jó és az igaz egyek.

Ekkor beszéltem azokkal, akik kecskeként jelentek meg és mondtam:

” Miért gyűltetek így egybe?”

Legtöbbjük egyházi ember volt, aki büszke volt a tanultsága iránt megnyilvánuló tisztelet miatt, mert ismerték az egyedül hitből való megigazulás titkát. Azt válaszolták, hogy egy tanácskozás miatt kellett összeülniük, mert fülükbe jutott, hogy egy hamis magyarázat lett adva arra, amit Pál a Rómaiakhoz írott levélben (Rm 3: 28) állít _„... az ember megigazul hit által a törvény cselekedetei nélkül.”_

Azt állította, hogy a „hit által” ebben a szakaszban nem a napjaink Egyházának hitét jelenti, amely az örökkévalóságtól eredő három Isteni Személy hite, hanem az Úr Istenben a Megváltó Jézus Krisztusba vetett hitet; és hogy a „törvény cselekedetei által” alatt nem a Tízparancsolat törvényét érti, hanem a mózesi törvényeket, amelyeket a zsidóknak szántak. Így hát ebből a kevés szóból, a hamis magyarázat miatt, két szörnyű hamisság keletkezett, megnevezve: hogy a hivatkozott szakaszok napjaink Egyházának hitére vonatkoznak, és a Tízparancsolat törvényeinek cselekvésére. Azt, hogy Pál nem a Tízparancsolat, hanem Mózes törvényének cselekvését szánta a zsidóknak, ez teljesen világos a Péterhez intézett szavaiból, akit ő rendre utasított a judaizálásért, habár ő tudta, _“Hogy az ember nem igazul meg a törvény cselekvése által, hanem csak a Jézus Krisztusba vetet hit által.” Gal. 2: 16._

A Jézus Krisztusba vetett hit jelenti a Benne, és a Tőle való hitet, amint az látható fentebb a 335. szám alatt. Továbbá, mivel Pál a „törvény által” alatt a Mózesi törvények cselekvését értette, ezzel különbséget tett hit törvénye és a cselekedet törvénye között, valamint a zsidók és a népek között, vagy a körülmetéltség és a körülmetéletlenség között; és a körülmetélkedés a judaizmust jelenti, mint minden más szakaszban. Ezeken felül a dolgot e szavakkal összegzi:

_“A törvényt tehát hiábavalóvá tesszük-é a hit által? Távol legyen! Sőt inkább a törvényt megerősítjük.”_

Mindezeket a dolgokat utasítások sorozatában mondta el, Rm 3: 27-31.

Az előző fejezetben azt mondja:

_“A törvény hallgatása senkit nem igazít meg Isten előtt, hanem a törvény cselekvése, az igazít meg.” Rm. 2: 13_.

és ismét:

_“. A ki megfizet mindenkinek az ő cselekedetei szerint” Rm. 2: 6;_

és megint:

_“Mert nékünk mindnyájunknak meg kell jelennünk a Krisztus ítélőszéke előtt, hogy kiki megjutalmaztassék a szerint, a miket e testben cselekedett, vagy jót, vagy gonoszt.” 2Kor 5: 10;_

Emellett sok más szakaszban is az ő írásában. Mindezekből nyilvánvaló, hogy Pál elvetette a cselekedetek nélküli hitet, miként Jakab is teszi az ő levelében. 2: 17-26.

Hogy Pál a Mózesi törvények megcselekvéséről beszél, amelyek a zsidóknak lettek szánva, az abból a tényből még nyilvánvalóbb, hogy minden rendelkezés, amit a zsidóknak szántak a Mózes könyvében, azt Törvénynek nevezték, így a törvény cselekvésének. Ez világlik ki a következő szakaszokból:

“Ez az étel áldozat törvénye.” 3Móz. 6: 14-23.

“Ez az egészen égőáldozatnak, az ételáldozatnak, a bűnért és a vétekért való áldozatnak, a felavatási áldozatnak és a hálaáldozatnak törvénye.“ 3Móz 7: 37.

„Ez a törvény a baromfélékről, a szárnyas állatokról, minden élő állatról, a mely nyüzsög a vizekben, és minden állatról, a mely csúszik-mászik a földön.” 3Móz 11: 46

“Ez a törvénye a fiút vagy leányt szülő asszonynak.” 3Móz 12: 7.

“Ez a lepra folt törvénye.” 3Móz 13: 59; 14: 2, 32, 54, 57.

“Ez a törvénye a magfolyósnak, és annak, a kinek magömlése van.” 3Móz 15: 32.

“Ez a féltékenységi törvény” 4Móz 5: 29, 30.

“Ez a nazireusok törvénye.” 4Móz 6: 13, 21.

“Ez a tisztaság törvénye.” 4Móz 19: 14.

“Ez a vörös tehén törvénye.” 4Móz 19: 2.

“Ez a király törvénye.” 5Móz 17: 15-19.

Valójában Mózes könyveit egészében “A Törvény Könyvének” nevezik a Mózes ötödik könyvében (Deuteronómium) 31: 9, 11, 12, 26; és Lukácsnál is, 2: 22; 24: 44; és Jánosnál 1: 45; 7: 22, 23; 8: 5.

Ezekhez a szakaszokhoz hozzáteszem azt, hogy látható Pálnál, hogy az embernek a Tízparancsolat törvényének megfelelően kell élnie, és hogy azt a könyörületesség tölti be, Rm 13: 8, 9, 10, 11; és amit ő is mond:

_“Most azért megmarad a hit, remény, szeretet, e három; és ezek közül legnagyobb a szeretet.” 1Kor 13: 13._

Tehát nem a hit. Ez volt a tanítás, amiről mondták, hogy a megvitatására összegyülekeztek.

Mivel nem akartam zavarni őket, visszahúzódtam; és amikor távolabb voltak, ismét kecskékhez hasonlónak tűntek fel, néha fekve, néha állva, de elfordultak a bárányok nyájától. Lefeküdve látszódtak, amikor tanakodtak, és felállva, amikor következtetésekre jutottak. De főként a szarvaik keltették fel a figyelmemet; és meglepődtem, amikor megfigyeltem, hogy egyszer előre szegeződnek, a hegyükkel felfelé, máskor hátra felé hajlottak, a hátuk felé mutatva szarvaik hegyével, mígnem teljesen hátra nem vetették azokat. Majd hirtelen a bárányok nyája felé fordultak de a megjelenésük továbbra is olyan maradt, mint a kecskéknek; így hát ismét megközelítettem őket, és megkérdeztem, hogy most milyen dolog felől győződtek meg. Azt válaszolták, hogy ők arra a következtetésre jutottak, hogy egyedül a hit eredményezi a könyörületesség jóit, miként a fa hozza a gyümölcseit. Abban a pillanatban egy mennydörgő hangot hallottunk, és egy villámló fény volt látható felettünk; majd hirtelen megjelent egy angyal, a két nyáj között állva. Azt mondta a bárányok felé:

“Ne figyeljetek rájuk; ők nem szakítottak a korábbi hitükkel, hogy az egyedüli hit igazít meg és üdvözít, és hogy a könyörületesség gyakorlásának semmi haszna nincs. Ezen kívül a hit nem fa, miközben az ember az. Hanem tartsatok bűnbánatot és tekintsetek az Úrra, és akkor lesz hitetek; mert a hitben, a bűn megbánása előtt nincs semmi élő.“

Akkor a kecskék, akiknek szarvai hátra hajlottak, megközelítették a bárányokat; de az angyal közéjük állva megosztotta a bárányokat két nyájra, és azt mondta a bal oldaliaknak:

”Csatlakozhattok a kecskékhez; de azt mondom, hogy eljön egy farkas, hogy elragadja azokat, és titeket is velük együtt.”

Miután a bárányok két nyájra különültek el, és a bal oldaliak hallották az angyal fenyegető szavait, egymásra néztek, és azt mondták: “Jertek korábbi társaságunkhoz, vitassuk meg.”

Akkor azok, akik a bal oldalon voltak, szóltak a jobb oldalon lévőkhöz és azt mondták:

“Miért különültetek el a mi pásztorainktól? A hit és könyörületesség nem egy-é, miként a fa és annak gyümölcse? Mert egy fa ágai annak gyümölcseiben folytatódnak. Ha ti letörtök egy darabot az ágból, amiben a fa folytatódik a gyümölcsig, a gyümölcs elhal, és vele minden mag, ami a jövendő növekedést szolgálná. Kérdezzétek meg papjaitokat, vajon így van-e?“

Akkor megkérdezték a papjaikat, akik körbehordozták tekintetüket az ottmaradtakon s ezek szemükkel jelezve, bátorították őket arra, hogy elmondják, hogy ők helyesen szóltak. Ezután azt válaszolták:

“Helyesen beszéltetek; de azt illetően, hogy a hit folytatódik a jó cselekvésében -miként a fa folytatódik a gyümölcseiben-, sok nehezen érthető igazságról tudunk. Ez azonban, nem alkalmas hely közzé tenni; mert abban a kötelékben vagy kötélzetben, ami összeköti a hitet és a könyörületességet sok gubanc van, amit egyedül mi papok vagyunk képesek kibogozni.

Ekkor egy a papok közül, aki a bárányok között volt jobbra, felkelt és azt mondta:

“Neked ők azt válaszolták, hogy így áll a dolog; de a saját társaságuknak azt mondták, hogy ez nincs így, mert ez az, amit ők valójában gondolnak.”

Az első akkor ezt kérdezte:

“Akkor hogyan gondolják ők? Nem úgy gondolkoznak, ahogy tanítanak?”

Ő azt mondta:

“Nem: mert azt gondolják, hogy a könyörületesség minden jója, amit jó cselekedeteknek nevezünk, az ember által végeztetik el, miközben az üdvösségre és az örök életre tekint, (s ez) a legkisebb fokban sem jó. Mert az önmaga által végzett munka révén szeretne üdvösséget nyerni, ezáltal jogot formálva az egyetlen Üdvözítőnek járó igazságosságra és érdemre; és azt gondolják, hogy így van ez minden jó cselekedettel, amiben az ember a saját akaratát érzékeli. Ezért állították azt, hogy nincs semmiféle összekapcsolódás a hit és a könyörület még csak meg sem őrizhető és meg sem tartható a jó cselekedetek által.”

De néhányan a baloldalról azt mondták:

“Amit erről kijelentettél, az nem igaz; mert ők nyíltan prédikálták a könyörületességet és annak cselekvését, amelyet ők a hit munkájának neveztek.“

Ő válaszolt:

“Ti nem értitek a prédikációjukat; csak a jelenlévő papok, akik figyelmeznek rá és megértik. Ők csak az erkölcsi könyörületességre gondolnak, és annak polgári és politikai munkáira. Ezek, mondják ők, a hit cselekedetei munkája, de ők egyáltalán nem így tesznek; mert egy istentagadó is cselekedhet olyan munkákat, amik pontosan ugyanolyanok és megjelenésükben hasonlók. Ezért, egyhangúlag azt tartják, hogy az ember nem üdvözül semmilyen tevékenység által, hanem csak a hit által. Egy almafa almát terem; de ha egy ember jól cselekszik az üdvözülés kedvéért, mint hogy a fa almát terem folytonosan, akkor ezen az ‘alma’ belseje rothadt, és tele van féreggel. Ők azt is mondják, hogy a tőke termi a szőlőt; de ha az ember lelki jót tenne, miként a tőke termi a szőlőt, akkor ő csak ‘vadszőlőt’ teremne.

De ekkor ők azt kérdezték:

“Mi a természete a ti könyörületességetek jóinak, vagyis, a jó cselekedeteknek, amelyek a hit gyümölcsei?

Ő válaszolt:

“Talán ezek nem szembetűnőek, közel lévén a hithez, amivel azonban, ők nincsenek kapcsolatban, mivel ők egy ember árnyékához hasonlók, amely követi, amikor a nap felé néz, de nem látható, csak ha körbefordul. Azt is mondhatnám, hogy hasonlóak a lovak farkához, amit manapság sokfelé rövidre vágnak; mert azt mondják, hogy ezek nem szolgálnak semmilyen hasznos célt, de ha vágatlanul hagyják, könnyen bepiszkolódik”.

Amikor ezt hallotta, a bárányok egyike a balkéz felőli nyájból felháborodva megszólalt:

“ Bizonyára van valamiféle összekapcsolódás, mert másként miképpen nevezhetnék azokat a hit munkáinak? Talán a könyörületesség jója betöltetik Isten által az ember önkéntes munkáiba, valamiféle befolyás által. Mint a hajlandóság, a törekvés, ösztönzés, indíttatás, és az akarat felgerjedése a hallottak érzékelése révén a gondolatokban, és így intés, bűnbánat által, azaz a lelkiismeret által. Majd egy ezt követő ösztönzéssel, buzdítással a cselekvésre és engedelmességre a Tízparancsolat és az Ige felé, mint egy gyermekbe vagy másvalakibe, akit bölcsességgel látnak el. Vagy valamilyen más, ezekhez hasonló eszközzel; mert máskülönben, hogyan nevezhetjük a jó cselekedeteket a hit gyümölcseinek?”

Erre a pap azt felelte:

“Nem, a dolog nem így áll; és ha ők azt mondják, hogy a jó cselekedetek ilyen eszközökkel jönnek létre, ők így fejezik ki ezt a szónoklataikban, hogy hatást váltsanak ki, ami náluk nem a hitből ered. Közülük néhány valóban tanít ilyen dolgokat, de fenntartják azt, hogy a cselekedetek csak a hit jelei, és nem kötik egybe a hitet a könyörületességhez kapcsolván. Mások azonban elképzelnek egy összekapcsolódást az Ige segítségével.“

A pap akkor azt kérdezte:

“Van ilyen összekapcsolódás?”

De ő válaszolt:

”Ők nem ezt gondolják, hanem csak elképzelnek valamit az Ige hallgatásából eredően. Mert azt állítják, hogy minden ésszerű dolog, csakúgy, mint az ember képessége az önmagától való cselekvésre a hit dolgaiban tisztátalan, és érdem-kereső, mert a lelki dolgokban ő nem érthet, akarhat, cselekedhet, és működhet jobban együtt, mint egy fadarab.”

Mikor közülük egy hallotta, hogy azt hiszik, hogy az ember ilyen minden dologban a hittel és az üdvösséggel kapcsolatban, azt mondta:

”Egyszer hallottam, hogy egy ember azt mondta: Ültettem egy szőlőt; és most inni fogok bort a megrészegedésig.

De egy másik megkérdezte őt:

\-Mikor kiiszod a boros kupádat, a jobb kezedben fogod azt tartani?

Azt felelte:

\-Nem, hanem egy láthatatlan kupát iszok ki, egy láthatatlan kézzel.

Akkor, kijelentette a másik:

\-akkor te biztosan nem fogsz megrészegedni.

És az éppen beszélő folytatta:

\-Hallgass rám, könyörgök; azt mondom neked, Először értsd meg az Igét, és azután igyál bort abból. Nem tudod, hogy az Úr az Ige? Nem az Úrtól van-e az, és nem Ő van-e abban? Ezért, ha te jól cselekszel az Igéből, te az Úrtól cselekszel, az Ő saját beszéde és akarata szerint. És ha te akkor az Úrra tekintesz, Ő is vezetni és tanítani fog téged, és akkor te magadtól fogsz cselekedni, az Úrból.

Amikor valaki egy megbízatást hajt végre a király felhatalmazásával, az ő szavából és parancsából, mondhatja: ‘Én ezt a saját szavamra és parancsomra teszem, és a saját akaratomból? ‘ Ezután ő a pap felé fordult és azt mondta:

„Ti, az Isten szolgái, ne vezessétek félre a nyájat.“

Ezt hallva, a bal oldalon lévő nyáj nagyobb része visszahúzódott, és csatlakozott a jobb oldali nyájhoz. Azután a papok közül néhány azt mondta:

“Olyat hallottunk, amit előzőleg nem tudtunk; mi pásztorok vagyunk; mi nem fogjuk cserbenhagyni a bárányokat;” és visszatértek velük együtt.

Azután azt mondták:

“Ez az ember igazat beszélt. Az, aki bármit tesz az Igéből, és így az Úrból, az Ő parancsa és akarata szerint, mondhatja-e:

„Ezt magamtól tettem?” És senki, aki egy király akarata és parancsa szerint cselekszik, nem mondhatja, „Ezt én magamtól tettem.” Most érthetjük meg az Isteni Gondviselést, amiben az egyházi testületek által elfogadott hit és a jó cselekedetek összekapcsolódása nem volt megtalálható. Nem lehet megtalálni, mert az nem létezhet, mert nincs hit az Úrban, aki az Ige, és következésképpen nincs hit az Igéből eredően.”

A bal oldali papok, azonban, aki a kecskék nyáját őrizték, elmentek, sapkájukat lengetve és kiáltozva: “Csak a hit egyedül, mégis csak egyedül a hit fog létezni.

507\. Az ötödik tapasztalás:

Egyszer angyalokkal beszélgettem és társalgásunk utolsó témája a gonosz vágy volt, amely minden emberben örökletesen benne van születésétől fogva. Az egyik közülük azt mondta: “A világban, ahol a vágy uralkodik azok, akiket ez befolyásol, úgy jelennek meg nekünk, az angyaloknak, mint bolondok, de maguk előtt ők felülmúlhatatlanul bölcseknek látszanak. Azért tehát, hogy elvonathassanak a saját bolondságuktól, időnként megengedtetik, hogy a saját ésszerű gondolkodásuk befolyása alá kerüljenek, amely velük van a külsőkben. Ebben az állapotban ők látják, elismerik és megvallják a saját ostobaságukat, amelyhez azonban vágynak visszatérni; és ehhez vissza is térnek, mintha egy kényszerű és nyomorúságos állapotot hagynának el a szabadság és öröm állapotáért. Így ők belsőjükben örülnek a vágynak, de nem az értelmességgel.

Három egyetemes szeretet van felgerjesztve minden emberben a teremtéstől fogva:

\-a felebaráti szeretet, egy szellemi szeretet, amely a hasznok végrehajtásának szeretete;

\-a világ szeretete, ami egy anyagi szeretet, amely a javak birtoklásának szeretete;

\-és az önszeretet, egy testi szeretet, amely a mások feletti uralkodás szeretete.

\-Az ember valóban ember, amikor a felebaráti szeretet, vagy a hasznok megvalósításának szeretete alkotja a főt; és a világ szeretete, vagy a javak birtoklásának szeretete alkotja a mellkast és a hasat; és az önszeretet, avagy az uralkodás szeretete, alkotja a lábat és a láb talpát. Ha azonban a világ szeretete alkotja a fejet, az ember olyan, mintha púposhátú lenne; de ha az önszeretet alkotja a főt, akkor egy olyan emberhez hasonlít, aki nem a lábán áll, hanem kézen, fejjel lefelé és fenékkel felfelé.

Amikor a hasznok megvalósításának szeretete a fő, és a másik két szeretet alkotja saját sorrendjükben a testet és a lábat, az ember angyali arccal jelenik meg a mennyben, és egy gyönyörű szivárvánnyal a feje körül.

\-Ha azonban a világ vagy a vagyon szeretete alkotja a főt, akkor úgy jelenik meg, amikor látják a mennyből, mintha sápadt, hullaszerű arca lenne, egy sárga gyűrűvel a feje körül;

\-de ha az ön-, vagy a mások feletti uralkodás szeretése alkotja a főt, akkor a mennyből tekintve úgy látszik, mintha az arca sötéten izzó parázsként világítana, egy fehér gyűrűvel a feje körül.”

Ezután megkérdeztem, mit ábrázoltak a gyűrűk a fej körül. A válasz az volt:

“Ezek az értelmességet jelentik; és a fehér kör a fej körül, amikor az arc sötéten izzik, ábrázolja azt, hogy az ember értelme a külső dolgokban van, vagy azok körül, mivel őrültség uralkodott el a belsejében, vagyis őbenne. Az ilyen ember bölcs, amikor testben van, de ostoba, amikor a lelkében; mert egy ember sem bölcs a lelkében, csak az Úrból, ami akkor történik meg, amikor ő újjászületik és újjáteremtetik az Úr által.”

Amint ezt mondták, a föld megnyílt balra, és a nyíláson át láttam egy őrdögöt felemelkedni. Az arca sötét izzással fénylett, és egy fehér gyűrű volt a feje körül. Megkérdeztem őt:

“Ki vagy te?”

és válaszolt:

“ Én vagyok Lucifer, a hajnal fia; és mert én hasonlóvá tettem magamat a Legfelségesebbhez. Levettettem, amint az meg van írva az Ézsajás 14-ben.”

Ő nem Lucifer volt, habár ő azt hitte, hogy az. Ekkor azt mondtam:

“Mivel te levettettél, hogy voltál képes ismét felkelni a pokolból?”

Azt válaszolta:

“A pokolban egy ördög vagyok, de itt a világosság angyala. Nem vetted észre a fejemet körülvevő fehér gyűrűt? Azt is megláthatod, ha akarod, hogy az erkölcsösek között én is erkölcsös vagyok, az ésszerűek között ésszerű, és a lelkiek között lelki. Képes voltam prédikálni is.”

Megkérdeztem:

“hogyan prédikáltál te?”

Felelt:

“A csalások, a házasságtörők, és minden pokoli szeretet ellen. Valójában akkor Lucifernek neveztem magamat, egy ördögnek, és felfedtem efféle mivoltomat, és így az égig magasztaltak engem. Ezért neveztek a hajnal fiának; és, ami még engem is meglepett, amikor és a szószéken álltam, fogalmam sem volt, hogy én nem megfelelően beszéltem arról, ami igaz. Felfedeztem azonban, hogy annak oka, amiért ez így volt, az, hogy én a külső elmémben voltam, ami akkoriban elkülönült a belső elmémtől. Habár ezt tudatták velem, mégis képtelen voltam megváltozni, mert én felemeltem magamat a Legfelségesebb fölé, és szembe fordultam Vele.”

Akkor megkérdeztem őt:

“Hogy beszélhetsz így, amikor te magad is csaló és házasságtörő vagy?”

Ezt válaszolta:

”Amikor a külsőmben vagyok, vagyis testben, akkor egy személy vagyok, de amikor a belsőmben, vagyis lelkemben, akkor egy másik. Testben egy angyal vagyok, de lelkemben egy ördög; mert a testben a megértett dolgok szerint éltem, de lelkemben az akaratom szerint; és a megértett dolgok felemelnek engem, de az akarat lefelé húz. Amíg az értelmem szerint élek, egy fehér kör veszi körül a fejemet; de amikor az értelem teljesen aláveti magát az akaratnak, és annak szolgájává válik, amely a mi végső állapotunk, akkor a fehér kör feketévé válik, és eltűnik. Amikor ez megtörténik, én nem tudok többé felszállni ebbe a világosságba.”

Hirtelen, amint meglátta az angyalokat velem, az arca és a hangja izgalmat árult el; elfeketedett, miként a kör a feje körül, és visszazuhant a pokolba azon a nyíláson keresztül, amin keresztül felszállt. Amikor azok, akik jelen voltak, látták és hallották ezeket a dolgokat, arra a következtetésre jutottak, hogy az ember akarata, és nem az értelme határozza meg a jellemét; mert az akarat könnyen lehúzza az értelmet felülről a saját oldalára, és rabszolgájává teszi.

Ezután tudakozódtam az angyaloktól, honnan származtatja az ördög az ésszerűséget. Azt mondták: az önszeretet dicsőségéből; mert az önszeretetet dicsőség övezi, amely a tüzének a ragyogása, és ez a dicsőség emeli fel az értelmet majdnem a menny világosságába. Mert az értelem minden embernél felemelhető annak a tudásnak megfelelően, amit ő birtokol; de az akarat csak az Egyház és az ész igazságaival összhangban levő élettel emelhető fel. Következésképpen az istentelenek, akiket a saját önszeretetükből és így a saját okosságuk iránti büszkeségből is hajt a hírnév dicsősége iránti vágy, sok más emberhez képest az ésszerűség egy magasabb fokán állnak. Ez csak akkor történik, amikor a megértett dolgok szerint gondolkodnak és nem, amikor őket a saját akaratuk szeretete befolyásolja; és az akarat szeretete birtokolja a belső embert, de a külsőt a megértett dolgok szerinti gondolkodás.

Az angyal továbbá megmagyarázta, hogy ez a három szeretet miért lobban fel minden emberben; a haszon szeretése, a világ szeretése, és az önszeretetet; azért, mert ő így gondolhat Istenből, mégis, mintha teljesen magából tenné azt. Azt mondta, hogy azok a dolgok, amik a legmagasabb területen vannak az ember elméjében, azok vannak felfelé, az Úr felé fordítva, ami a középső területen van, az fordul kifelé, a világ felé, és ami a legalacsonyabb területen van, az fordul lefelé, a test felé; és mert ez lefelé fordul, az ember teljesen úgy gondolkodhat, mintha magától tenné, pedig az Istenből gondolkodik.

508\. A hatodik tapasztalat. Egy nap megjelent előttem egy csodálatos templom. Négyszögletes formájú volt, és teteje korona alakú volt, fennkölt boltívekkel mindenfelé a magasba szárnyaló boltívekkel. Falai végig kristályablakok voltak és a kapuja gyöngyszerű anyagból készült. Belül, a déli oldalon, nyugat felé néző emelvény állt a jobb oldalon, amelyen nyitva feküdt az Ige, körülvéve sugárzó fénnyel, aminek ragyogása beburkolta és megvilágosította az egész emelvényt. A templom közepén volt egy oltár, amely előtt egy függöny volt felakasztva. Ezt most elhúzták, és ott állt egy arany kérub, kezében egy kardot tartva, amellyel erre -arra suhintott. Mialatt én ezeket a dolgokat szemléltem beáradt a gondolatomba a felismerés, hogy mindezek mit jelentenek. A templom az Új Egyházat jelentette; a gyöngykapu a bejáratot ebben az Egyházba; a kristályablakok az igazságokat, amelyek megvilágítják azt; és az emelvény a papságot és az igehirdetést. A nyitott Ige az emelvényen, és annak megvilágított felső része jelenti annak belső jelentését, amely lelki, s ami most feltárult; a szentély a templom közepén ennek az Egyháznak az összekapcsolódását az angyali mennyel; és benne az arany kérub az Igének a betű szerinti jelentését. A suhogó kard a kérub kezében azt jelenti, hogy a betű szerinti értelem erre és arra is fordítható, feltéve, hogy alkalmazása eredményez valamely igazságot, és a függöny félrehúzása a kérub elől jelenti azt, hogy most az Ige feltárult.

Amikor én közelebb kerültem, ezt a feliratot láttam a kapu felett: “Most áthaladhatsz” ami azt jelentette, hogy most be lehet lépni a megértés által a hit szent titkaiba. Látva ezt a feliratot, az a gondolat támadt bennem, hogy rendkívül veszélyes belépni értelemmel azon hit dogmáiba, amelyek az ember saját értelmének terméke, és ezért hamisságokból áll; és még inkább veszélyes megerősíteni ezeket az Igéből. Mert ez bezárja az értelem magasabb fokozatait, és fokozatosan az alsóbbakat (is); továbbá, egy olyan fokra juttat, hogy a teológiai természetű mondanivalók nem csak ízetlenné (distasteful) válnak, hanem teljesen kiesnek az elméből, hasonlóan, mint az írás egy molyrágta könyvből, és a szövet a molyrágta ruhából. Ekkor az értelem csupán politikai dolgokkal foglalkozik, ami egy ember életére tartozik, abban az államban, amelyhez ő tartozik, civil ügyekkel, amik kapcsolatban vannak a foglalkozásával és a háztartási ügyeivel. Mindenekben az ember odaszánja magát a természetnek és szereti az általa kínált élvezeteket, miként a bálványimádó a szeretett arany képmást a keblére öleli.

A Keresztyén Egyházak dogmái /tantételei/ napjainkban nem az Igéből származnak, hanem az ember saját értelmének a termékei, s így hamisságokból állnak, amelyeket még meg is erősítenek az Igéből vett néhány szakasszal. Ezért a római katolikusok között, az Úr isteni gondviseléséből, az Ige most ki lett véve a laikusok kezéből, de a protestánsok között ez egy nyitott könyv, habár ahol védett, zárva van, mint azt rendszerint állítják, hogy az értelemet a hitüknek való engedelmességnek alárendelve kell tartani. Alárendelni.

Másképpen van ez azonban az Új Egyházban. Itt, bárkinek megengedtetett, hogy belépjen értelemmel annak minden belső igazságába, meg is erősítheti azokat az Igéből. Az oka az, hogy a tantételei igazságok, melyek egymásra épülnek az Úrtól, feltárva az Ige segítségével; és ennek megerősítése ez ésszerű megfontolások által megnyitja az értelem magasabb területeit és így felemeli azt a világosságba, amelyet az angyalok a mennyben élveznek. Ezt jelentette a “Most áthaladhatsz” felirat a templom kapuja fölött, és a szentély kárpitjának elhúzása a kérub előtt. Mert az Új Egyház alapirata az, hogy a hamisság bezárja az értelmet /megértést/, és az igazság megnyitja azt.

Ezen dolgok után láttam, úgymond, egy gyermeket a fejem fölött, egy papírt tartva a kezében. Ahogy, közeledett felém, fokozatosan elérte egy középtermetű férfi magasságát. Egy angyal volt a harmadik mennyből, ahol mindenki távolról gyermeknek látszik. Amikor odaért hozzám, átnyújtotta nekem a papírt; de mivel a szöveg az arra a mennyre jellemző hajlott betűkkel volt írva, én visszaadtam neki a papírt kérve, hogy valamelyik angyal mondja el a szavak jelentését az én gondolataim számára értelmezhető módon. Visszaadta a papírt; és ez volt ráírva: “Mostantól beléphetsz az Ige szent titkaiba, amelyek ezideig egy csukott Könyv volt; és aminek igazságai az Úr megannyi tükre.”