SWEDENBORG EMÁNUEL életrajzának rövid vázlata

Az emberi ismeretnek két fő forrása van: ­a tudomány és a prófécia (látnokság). A köl­tők és az összes intuitiv mûvészek a látnokok birodalmához tartoznak.

Tudjuk, hogy a tudomány csak anyagi vilá­gunkat segit megismerni, de nem képes a szel­lemi világ nagy valóságait észrevenni. Csakis próféták és látnokok, élükön a nagyhirû Swe­denborggal deritettétk föl eme nagy rejtelme­ket. A biblia prófétái csupán részlegesen kor­látolt területeket világitottak meg, mivel céljuk és hivatásuk az emberek földi életvitelének megjobbitására irányult, ennélfogva igen sok dolgot homályban hagytak. Az emberiségnek a szellemi világ Swedenborg által való széle­sebb körű megvilágitására kellett várnia, mely olyan nagy és kimeritő volt, hogy Browning E. B. méltán mondhatta, hogy: "Az egyedüli vilá­gosság, amelyet valaha a másvilági életre ve­tettek, Swedenborg filozófiájában található."

A gondolkozó ember előtt nyilvánvaló, hogy minden ismereti téren örökös haladás ösvényén mozgunk. Soha sincs az igazság teljesen kije­lentve egy bizonyos időben élő nemzedéknek. A kijelentés állandóan progresszive haladó, az emberi haladás pályája pedig végtelen. Az élet maga egy isteni kaland, folytonos Isten-keresés.

Igy tehát magatartásunk állandóan figyelő kell legyen. Minden ûzenethozónak joga van a meghallgattatásra, joga van arra, hogy igényeit vizsgálat alá vegyék. Ámde mi a próbája az illető igazságnak - minden ember igazságá­nak? Elsőbben is üzenete összhangban kell le­gyen mindazzal, amit igaznak ismertünk meg a múltban. Másodszor világosság kell benne legyen az ész, és táplálék a sziv számára. Har­madszor ki kell áIlja az élet próbáját, vagyis gyakorlatilag megvalósítható kell legyen. Azt hisszük, hogy Swedenborg tanítása mindezeket a próbákat minden tekintetben kiállja. Emmer­son azt mondja róla: "Swedenborg egyike az irodalom mastodonjainak, akit nem lehet a tu­dósok egész kollégiumával fölmérni".

Ez a bámulatra méltó tudós lángész, Swe­denborg Emanuel 1688. január 29-én született Stockholmban, mint Swedberg Jesper és Anna harmadik gyermeke. Atyja tábori lelkész volt, utóbb teológiai tanár és Skara püspöke lett. Az fjú Emanuel az Upsalai Egyetemen végezte tanulmányait, ahol már korán feltűnt a latin nyelvben való jártassága és költői tehetsége által. Ifjúkori klasszikus latin versei a szakértők osztatlan elismerését vívták ki, amellett magukat tanárait is meglepte némely nehéz matematikai művelet egyszerûsítésé által. 1709-ben, huszonegy éves korában kitûntetés­sel szerezte meg a filozófiai doktorátust. Azu­tán kûlföldön egyes európai országokban tett tanulmányutakat; meglátogatta Angliát, Hollandiát, Németországot, Magyarországot, Olaszországot és Franciaországot. A klasszikus tudományos nyelveken kivûl még a francia, angol, holland, német és olasz nyelveket is beszélte, mivel ez országokat tőbb ízben meg­látogatta. Édesapja szerette volna őt a diplo-mácia szolgálatában látni, Emánuel azonban inkább a tudományos pályát választotta. Jól­lehet ajánló levelei voltak az európai uralko­dók udvaraihoz, egyáltalában nem kereste a világi hatalmasok és előkelők társaságát, ha­nem mindenütt a tudomány kiválóságait kereste föl és velük tartott fönn érintkezést. 1715-ben hazájába visszatérve Polheimmal a nagyhírû természettudóssal társulva közösen szerkesztettek és adtak ki egy latin nyelvû természettudományi folyóiratot, amely az első tu­dományos folyóirat volt Svédországban. Első önálló tudományos mûve egy algebrai tan­könyv volt, az első svéd algebra; ugyancsak ő írt elsőül svéd tankönyvet a differenciál- és in­tegrálszámításról és elsőül dolgozott ki a ten­gerészek számára módszert a földrajzi hosszú­ságnak a hold állása alapján való megállapí­tására. Tanulmányai és találmányai a fizika, kémia, bányászat és kohászat terén végre XII. Károly svéd király figyelmét is ráirá­nyították, aki őt 1716-ban a svéd bányatanács ülnökévé nevezte ki. Ezzel megkezdődik Swe­denborg bámulatosan sokoldalú tevékenysége a természettudományos kutatások és irodalom terén. Idevágó szakmunkái itt még cimük sze­rint sem sorolhatók föl, mivel számuk megha­ladja a 6o-at. 1715-ben a Norvégiával viselt háborúban a királyt Fredrickshall várának os­tromában azáltal támogatta, hogy egy mûszaki szerkezettel két gályát, öt nagy naszádot és egy kisebb vitorlás dereglyét tizennégy mérf­öldnyi száraz földi úton átszállított. Ez érde­mének elismeréséül Uirika Eleonora királyné által a főrendi ház tagjává emeltetett s fivérei­vel és nővéreivel együtt a nemesi Swedenborg nevet nyerte.

Sokoldalú találmányai között szerepel egy önhajtó kocsi, egy repülőgép, egy tengeralatt­járó, egy géppuska, egy gőzgép, egy lassú égé­sû kályha és egy gépzongora. Tervet készített egy az északi tengert a keletivel ősszekötő hajózható csatornáról. Csodálatos tudományos előrelátásai és teóriái voltak, amelyek más­fél századdal előzték meg a paleontológiát, biológiát és magnetizmust és évekkel megelőzte az atomteória és a nebulárhipotézis vázlatá­val Kantot és Laplacet. A Londonban 1910-ben tartott nemzetkőzi Swedenborg-kongresszuson a leghivatottabb európai szaktudósok ismertették és méltatták Swedenborg természettudomá­nyos meglátásai és fölfedezései kőzûl a tudo­mány akkori állásához mérten csodálatosnak mondható megállapításait a gerincvelő anatómiájáról, az agykéregnek, mint a szellemi tevékenység székhelyének és szerepének jelentő­ségéről, az agyvelőnek a lélegzéssel synchro­nikus mozgásáról, a vezeték nélküli mirigyek szerepéről és élettani jelentőségéről, számos fiziológiai és pszichológiai tételének a későbbi tapasztalatok által beigazolt nagy horderejét, amelyek mint később fölfedezett és tudomá­nyosan megállapított igazságok Swedenborg látnoki képességéről tesznek tanúságot.

Swedenborg nem volt rővidlátó annak ész­revevésében, hogy mindezek a sokoldalú ké­pességei és tanulmányai révén magának óriási vagyont és világhírt szerezhetne, de ő elutasította magától a világi gyönyörök kelyhét. A nagy tömegek elnyomatása súlyosan neheze­dett lelkére, látva kora theológiájának kegyetlenségét, amely a kárhozat özönét zúdította az emberi lelkek miriádjaira. Az ő korában Ed­wards Jonathán Új Angliában a pokol tüzét és gyötrelmeit prédikálta és számtalan "meg­térés nélkül" meghalt csecsemő lelke lett örök gyötrelemre kárhoztatva. Mi modernek ma már fogalmat sem alkothatunk magunknak arról a pokoli leleményességről, amellyel a gonoszság Isten kegyelmi igéjét átokká változtatni volt képes. A menyország irdatlan, a pokol kimond­hatatlan borzalmas és az élet egy hosszantartó gyötrelem volt. Swedenborg úgy gondolkozott, hogy: "mi haszna mindannak a tudománynak, amelyet magamnak szereztem, hogyha ilyen borzalmas árnyék borul reá a világra?" Elfor­dult tehát a világi hírnév dicsőségétől és hu­szonkilenc évet, egész életének egyharma­dát, viszonylagos szegénységben töltötte és embertársainak sebzett lelkét a hit és élet em­beri és ésszerû tanításaival vígasztalta.

Akarata ellenére is számos megtisztelő kitün­tetésben részesült. 1724-ben az Upsalai Egye­tem matematikai tanszékére nyert meghívást, amit azonban nem fogadott el. Több akadémia és tudóstársaság, így a pétervári, upsalai és stockholmi tagjai sorába választotta.

1744-ben állott be a nagy változás életében. A természeti jelenségek törvényszerûségének éleselméjû kutatója és megfigyelője megnyerte azt a kivételes isteni kegyelmi ajándékot, hogy a szellemi világ jelenségeibe is betekintést nyer­hessen és annak törvényszerûségeit fölismer­hesse és másokkal is megismertethesse. Rendü­letlenül hitt abban, hogy neki missziója a Szentírás szellemi értelmét vagy szent szimbolikáját kikutatni és tolmácsolni. Ettől fogva Sweden­borg magát teljes erejével és minden képessé­gével a lelkek birodalmának tényei és tőrvé­nyei kikutatására szentelte. Megtanult héberül, hogy az Ószövetséget eredeti nyelvén olvas­hassa és elsőkézből való ismereteket szerez­hessen magának az ókori vallási formák, pél­dázatok és misztériumok tekintetében. Nyilván­való, hogy éveken át igyekezett a Biblia szám­talan homályos kijelentésének valódi értelmét megragadni és tanácstalanul érezte magát a megoldhatlan rejtélyek előtt. Sok minden za­varta meg, így az egyházi hagyományok, a szektárius tolmácsolásnak szinte leküzdhetetlen szokása, a kor hidegsége, amely a keresztyén­ségből kihagyta annak szívét, a szeretetet. Az egyházi irodalom bűvereje, amely ragyogó di­alektikával és rabulisztikával bizonyítgatott olyan állításokat és tételeket, amelyekről egy próféta vagy apostol sem álmodott és végül a testi érzékek megszálló illuziója lett. Végül azon­ban értelme megvilágosodott, az igazság szabaddá tette őt és nagyszerű képességeit teljesen az ige földerítésére szentelte.

1747-ben Frigyes svéd királytól a bányata­nácsosi ülnőkségtől való elbocsáttatását kérte és nyerte meg. Magasabb hivatali rangra akar­ták előléptetni, de ő nem fogadta el attól tartva, nehogy a gőg kísértésére szolgáljon alkalmul. Igy csöndesen visszavonult a magányosságba, s kis könyvtárában töltött remete életének egyet­len dicsősége az a huszonhét könyv volt, a­mellyel egyetlen célja volt a keresztyénséget élő valósággá tenni a földön.

Bárminő legyen is vélekedése azoknak, akik Swedenborg vallásos könyveit olvassák, párat­lan személyiségének hatását mindenki megérez­heti. Egyéni modora is rokonszenvessé tette őt mindenki előtt. Mindent szelíden és meggondol­tan végzett. Semmi fölcsigázottság, izgalom vagy fölfuvalkodottság nem volt benne. Minél mélyebbre hatolt bele a szellemi világba, annál alázatosabbá és csöndesebbé vált. Sohase használta ki a tudatlannak gyöngeségét vagy hiszékenységét a maga érdekében. Soha sem kísérelt meg követőket vagy pártot gyűjteni maga köré. Még a nevét sem hozta kapcso­latba sohasem az új egyházzal, amelyről azt tanította, hogy az Úr fölállítja azt a földön. Érezte, hogy az ő üzenete inkább az utókor, mint kortársai számára való és amint könyvei - hosszú kemény munkás évek eredményei - elhagyták a sajtót terjedelmes latin nyelvű folio és kvárt kötetekben, ingyen küldözgette szét azokat az európai egyetemeknek és osz­togatta szét a papság között. Nagyon jól tudta, hogy számos állítását igen sokan hitetlenséggel és ellenségeskedéssel fogják fogadni és ő azokat sokak számára vonzóbbá tudta volna tenni, hogyha kellemetlen igazságokat elhallga­tott vagy enyhített volna tetszetős vagy mu­lattató előadási modorral, de ő sohasem alku­dott meg és nem hajolt el az őszinteségtől az ő magasztos igazságai rovására. Egy alkalom­mal szó szerint igy nyilatkozott: "Nekem az Úr parancsolta meg, hogy ezeket a könyveket megírjam és kiadjam. Ne gondolják, hogy eme határozott parancs nélkül eszembe is jutott volna kinyomatni olyan dolgokat, amikről na­gyon jól tudom, hogy tévelygésnek fogják mi­nősíteni és amelyek csak arra valók. hogy en­gem nevetség tárgyává tegyenek." Tagadhatatlan, hogy a fölvilágosodás századában Swedenborg ama kijelentése, amelyet 1769-ben egy anglikán lelkésznek tett: "Maga az Úr által hívattam el, aki legkegyelmesebben személyesen jelentette ki magát nekem az ő szolgájának az 1743-ik évben, amikor megnyi­totta szememet a szellemi világ meglátására és abban a kiváltságban részesített, hogy szelle­mekkel és angyalokkal társaloghatok, amely képességemnek mai napig örvendek", a hitet­lenség gúnymyosolyát váltotta ki az emberek legnagyobb részéből, vagy legjobb esetben ő­szinte szánalmat a szegény meghibbant elméjű tudós iránt. ­

Pedig Swedenborg - ha nem is szívesen - de több ízben is szolgáltatta tagadhatlan bizonyságát látnoki képességeinek. Az itt kö­vetkezőkben fölsorolt esetek elsőinek különös érdekességet kölcsönöz az a körülmény, hogy azzal maga Kant a nagy bölcsész is komolyan foglalkozott. Swedenborg föntemlített kijelentése ugyanis, hogy t.i.: ő a szellemvilág lakóival és az elhaltak szellemeivel érintkezésbe lépni képes; amikor köztudomásra jutott, igen nagy zavarba hozta a fölvilágosodás korának ko­moly tudósait. Hogy is ne, hiszen Swedenborg elismerten nagy tudós, kifogástalan jellemű sze­mélyiség volt, akinek puszta szavában sem le­hetett kételkedni, hát még amikor olyan meg­győző bizonyítékokat szolgáltatott. Ezt már komolyan kellett venni. E fölött nem lehetett egy vállvonogatással napirendre térni. Igy esett, hogy Kant, akinek egy Green nevű igen bi­zalmas jóbarátja volt Angliában, (akinek íté­letét oly nagyra becsülte, hogy a tiszta ész kri­tikája című munkájának egyetlen oldalát sem adta addig nyomdába, amig azt Green jóvá nem hagyta) ezt a barátját kérte föl, hogy járjon utána a dolognak. Green ugyanis két hónapig Stockholmban és Gothenburgban való tartózkodása alatt alaposan utána járt a szó­banforgó eseteknek, amelyeknek valódiságát, miután az ott élő egész közönség tanúja volt, igazolhatta. Ebből az esetből kifolyólag Kant egy levelet írt Knobloch Charlotte kisasszony­nak, amelyet a későbbi érsek Borowski az eredeti kézirat nyomán közreadott. Kant ebben a levelében a következőket írja: "hogy Ön­nek, Nagyságos Kisasszony nehány bizonyítékát szolgáltassam Swedenborg képességeinek, ahol az egész, ma még élő közönség tanúja és az illető, aki velem ezeket közölte közvetlenül a helyszínen vizsgálhatta meg a dolgokat. Madame Harteville (tévesen Mar­teville helyett) a németalföldi követ özve­gye Stockholmban férje halála után egy Croon nevű ötvöstől fölszólítást kapott, hogy a férje által rendelt ezüst evőkészlet árát fizesse meg. Noha az özvegy meg volt győződve róla, hogy elhalt férje sokkal rendesebb és pontosabb volt annál, mintsem hogy ezt a tartozá­sát fizetetlenül hagyta volna, mégsem tudta az arról szóló nyugtát fölmutatni. Ezen való bánatában, és mert az összeg tekintélyes volt, magához kérette Swedenborg urat. Némi bocsá­natkérés után elébe tárta baját és megkérte őt, hogy ha neki meg van az a képessége, hogy az elhaltak szellemeivel tud érintkezni, úgy legyen olyan jó és érdeklődje meg az ő elhalt uránál, hogy mint áll az ezüst evőkészlet szám­lájának az ügye. Swedenborg készséggel hajlandó volt a kérés teljesítésére. Három nappal azután az említett úrnő egy társaságot hívott magához uzsonnakávéra. Swedenborg úr odament és az ő szokott hidegvérű modorában közölte az özveggyel, hogy a tartozás hét hó­nappal az ura halála előtt lett kiegyenlítve és hogy az erre vonatkozó számla egy szekrény­ben van, amely egy emeleti szobában áll. Az úrnő azt válaszolta, hogy a kérdéses szekrényt kiürítették és a benne volt összes papírokat ­ átnézték, de a nyugtát nem találták. Sweden­bong erre azt mondotta, hogy az úrnő férje közölte vele és megmagyarázta neki, hogy ha az ember a bal oldalon egy fiókot kihúz, egy deszka válik láthatóvá, amelyet el kell tolni és akkor egy rejtekfiók kerül napvilágra, amelyben a titkos hollandi levelezések vannak el­rejtve és ezek közt található a nyugta is. Erre a közlésre az úrnő az egész társaság kíséretében fölment az emeleti szobába, kinyitották a szekrényt s az előírásnak megfelelően eljárva megtalálták a rejtekfiókot, amiről a háziasszony mit sem tudott és abban a jelzett iratokat és a nyugtát a jelenvoltak legnagyobb csodálkozá­sára." Azonban a következő történet előttem min­denekfölött a legerősebb bizonyító erővel látszik bírni. 1759-ben, szeptember végén Sweden­borg úr d.u. 4 órakor Angliából jövet Gothenburgban partra szállott. Castel William úr meghívta őt magához és egyúttal még egy 15 személyből álló társaságot. Este 6 órakor Swe­denborg úr kiment és elsápadva s megrémülten tért vissza a szobába a társasághoz és azt mondta, hogy éppen most tűzvész pusztít Stockholmban a Südermalm városrészben és a tűz mindjobban elharapódzik. Azt mondta, hogy egyik barátjának a háza már leégett és hogy a saját háza is veszedelemben forog. 8 órakor, miután újból kiment, visszatérve örömmel új­ságolta, hogy: "Hála Istennek a tüzet eloltották a házamtól a harmadik ajtónál!" Ez a hír az egész várost és különösen a társaságot nagy izgalomba hozta és még aznap este jelentést tettek róla a kormányzónak. Vasárnap reggel a kormányzóhoz hívták Swedenborgot, aki kikérdezte őt e dolog felől. Swedenborg pon­tosan leírta a tűzvészt, hogy hogyan keletke­zett és hogyan szűnt meg és hogy meddig ter­jedt. Még aznap este szertefutott a hír az egész városban, ahol miután maga a kormányzó is érdeklődött iránta, nagy izgalmat idézett elő, minthogy sokan barátaikért és házbirtokaikért aggódtak. Hétfőn este érkezett meg Gothen­burgba a staféta, amelyet a stockholmi kereskedők a tűzvész idején indítottak útnak. Ebben a levélben a tűzvész egészen az elbeszélt mó­don volt leírva. Kedden reggel érkezett meg egy királyi kurir a kormányzóhoz a tűzvészről szóló hivatalos jelentéssel, az okozott kárról és a leégett házakról a legcsekélyebb eltérés nél­kül a Swedenborg által adott közléstől, mert a tüzet 8 órakor oltották el." "Mit lehet ennek az értesitésnek a jóhisze­műsége ellen fölhozni? Barátom, aki nekem mindezeket írta, mindezt nemcsak Stockholm­ban, hanem Gothenburgban is megvizsgálta, ahol a legtekintélyesebb házakat ismeri és ahol az egész város lakossága által, amelyből e rö­vid idő óta 1759-től fogva a legtöbb szemtanú még életben van, szerezhetett teljes felvilágosí­tást."

Ugyancsak érdekes Swedenborg esete Luiza Ulrika királynéval. Egy alkalommal, amikor Scheffer gróf Swedenborgot az udvarban be­mutatta a svéd királyi párnak, a királyné, aki megelégedését fejezte ki, hogy Swedenborgot megláthatta, megkérdezte tőle, hogy igaz e az, hogy ő elhaltakkal tud érintkezni ? Sweden­borg igenlő válaszára továbbá az iránt érdek­lődött a királyné, hogy ez a képesség mások­kal is közölhető-e ? "Nem !" volt a vá­lasz. "Mi az hát akkor?" "Az Úrnak kegyelmi ajándéka." "Tud-e minden elhalt emberrel beszélni, vagy csak egyesekkel ?" ­Erre Swedenborg ezt válaszolta : "Nem min­denkivel tudok érintkezni, hanem csak azokkal, akiket ismertem ezen a világon, azokkal a ki­rályi és hercegi személyekkel, híres vitézekkel, vagy nagy tudósokkal, akiket vagy személye­sen ismertem, vagy akiket tetteik vagy írásaik után ismerek, következésképp mindazokkal, aki­ket magam elé képzelhetek, mert könnyen ért­hető, hogy nem vágyhatom olyasvalakivel é­rintkezni, akit sem nem ismerek, sem magam­nak elképzelni nem tudok. "A királyné erre megkérdezte tőle, hogy nem vállalna e egy megbízatást az ő kevéssel azelőtt elhunyt báty­jához ? "Szíves örömest !" válaszolta. Erre a királyt és királynét egy ablakmélyedésbe követte, ahol a királyné átadta neki megbízását, amelyre választ hozni ígért. Ezután meghívták a királyi ebédre, ahol százegy kérdést intéztek hozzá, amelyre mind a valósághoz híven felelt meg. Kevés idővel azután Scheffer gróffal újra az udvarba ment, ahol a királyné meglátva őt így szólt hozzá: "Ne feledkezzék el megbízá­somról!" "Már el is van intézve," volt Swedenborg válasza. Erre a királyné fölszólította, hogy mondja el. Swedenborg azonban kijelentette, hogy amit üzenetére válaszként hozott, azt nem mondhatja el tanúk előtt. Már ez az ellenvetés is nyugtalanná tette a királynét, aki magához hívatta Schwerin kormánytanácsost és egy másik szobába ment, amelyben senki sem volt. Itt Schwerint az ajtóhoz állította, ő maga pedig Swedenborggal a szoba túlsó vé­gébe vonult, ahol Swedenborg a következő­ket mondta neki: "Madame, Felséged fenséges bátyjának, a boldogult porosz hercegnek Char­lottenburgban mondott utolsó istenhozzádot ezen és ezen a napon, ebben és ebben az órá­ban, délután találkoztak még egyszer, akkor felségedet kezénél fogva egy ablakmélyedésbe vonta, ahol senki sem hallhatta és felségednek a következőket mondotta:" - A királyné rend­kívül meglepődött és amikor kissé összeszedte magát, így szólt: "Ezt egyetlen halandó sem lett volna képes nekem elmondani." A Berli­ner Monatsschrift egy szkeptikus levelezőjének, akit a kiadók mint tekintélyes gavallért ismer­tek, alkalma nyílott Stockholmban magánál a királynénál érdeklődni a dolog iránt. Jelenté­sében a következőket írta: "Alkalmam volt az immár megboldogult anyakirálynéval Swe­denborgról beszélni és ő maga mondta el ne­kem az őt és testvérbátyját illető anekdotát olyan meggyőződéssel, amely különösnek tűnt föl előttem. Mindenki, aki csak a Nagy Frigyes­nek ezt a fölvilágosult nővérét ismerte, igazat fog nekem adni abban, hogy éppen nem volt rajongó és egész szellemi irányzata távol ál­lott az ilyes képzelődésektől és mégis annyira meggyőződve látszott lenni Swedenborgnak a szellemekkel való társalgásáról, hogy alig me­részeltem némi kételyemet és gyanúmat a tit­kos udvari intrikákra vonatkozólag előtte nyilvánítani, mert egy királyi, "Je ne suis pas faci­lement dupe!" (engem nem lehet egykönnyen becsapni) minden ellenvetésnek véget vetett."

Swedenborg különben nem tulajdonított fontosságot ezeknek és ezekhez hasonló esetek­nek, amelyek százával történtek, de amelyek - nézete szerint - nem érdemlik meg, hogy az ember velük foglalkozzék és azokat bírál­gassa, mert e lényegtelen dolgok elterelik a figyelmet az ő küldetésének lényegétől. Végül még egy Jung Stilling által közölt esetet kívánunk ismertetni: "Az elmúlt évszázad hetvenes éveiben, - írja Stilling, - élt Elberfeldben egy kereskedő, akivel hét esztendei ott tartózkodásom alatt meghitt barátságban éltem. Misztikus volt a szó legtisztább értelmében. Kevés beszédű volt, de amit mondott, az "aranyalma volt ezüst tányéron". A világ minden kincséért sem mert volna tudatosan valótlant állítani. Ez a már megboldogult barátom beszélte el nekem a következő esetet: Egy ízben üzleti ügyben Amsterdamba utazott, ahol éppen abban az időben Swedenborg tartózkodott. Mivelhogy barátom már sokat hallott és olvasott erről a csodálatos emberről, elhatározta, hogy fölkeresi, hogy személyesen megismerje. Meglátogatta tehát és egy tiszteletet keltő megjelenésű aggastyánt talált, aki őt udvariasan fogadta, üléssel kínálta meg és ekkor a következő párbeszéd folyt le köztük. A ke­reskedő: "Ezzel az alkalommal, amikor üzleti ügyeket kell itt elintéznem, nem mulaszthattam el, hogy tiszteletemet ne tegyem önnél bánya­tanácsos úr. Én önt írásai alapján igen kiváló személyiségnek tartom." Swedenborg: „Szabad kérdeznem, hogy hová való?" A kereskedő: "Én elberfeldi vagyok, Berg hercegségből. Az ön írásai annyi sok szépet és építőt tartalmaznak, hogy igen mély benyomást gyakoroltak rám, de a forrás, amelyből ön merít, olyan rendkívüli, hogy bizonyára nem fogja rossz néven venni egy igazságra törekvő embernek, hogyha megdönthetetlen bizonyítékot követel arról, hogy ön valóban a szellemiekkel érint­kezik." - Swedenborg: "Nagyon méltánytalan volna részemről, hogyha ezt rossz néven ven­ném, de azt hiszem, hogy én elég bizonyítékot szolgáltattam már erre nézve, amiket nem le­het megdönteni." - A kereskedő: "Az ismert eseteket tetszik érteni a királynéval, a stock­holmi tűzvésszel és az eldugott nyugtával?" ­Swedenborg: "Igen, és ezek igazak." - Keres­kedő: "És mégis sok ellenvetést hoznak föl ve­lük szemben. Merészelhetnék-e vajon önnek egy ilyen bizonyítékot fölkínálni?" - Sweden­borg: "Miért ne? Szíves örömest?" - A keres­kedő: "Volt egy jó barátom, aki Duisburgban teológiát tanult; de aszkórban megbetegedett és abban ott meg is halt. Ezt a barátomat ke­véssel a halála előtt meglátogattam, fontos be­szélgetést folytattunk együtt. Vajon megtud­hatná-e tőle, hogy miről beszélgettünk akkor?" - Swedenborg: "Meglátjuk. Hogy hívták a ba­rátját?" - A kereskedő megmondta a nevét. Swedenborg: "Meddig marad ön még itt?" ­A kereskedő: "Úgy nyolc-tíz napig." - Swedenborg: "Jöjjön el egy néhány nap múlva újra hozzám, megpróbálom barátját föltalálni." A kereskedő erre eltávozott és üzleti dolgai után látott. Néhány nap múlva feszült várakozással ment el újra Swedenborghoz, aki mosolyogva lépett eléje e szavakkal: Beszéltem a barátjával. Beszélgetésük tárgya a minden dolgok helyreállítása volt." Azután Swedenborg aprajára elmondta a kereskedőnek azt is amit ő, és azt is amit a barátja állított be­szélgetésük során. Barátom elsápadt, mert ez hatalmas erejű és megdönthetetlen bizonyíték volt. Azután még megkérdezte: "Hogy van a barátom, üdvözült-e? - "Nem - válaszolt Swe­denborg, - még nem üdvözült, még a Hadesban van és még mindig gyötri magát a minden dolgok helyreállításával." Erre a válaszra barátom még jobban elcsodálkozott: "Uram Isten! még a túlvilágon is?" - Igen, - szólt Swedenborg, - még a túlvilágba is magunk­kal visszük kedvenc hajlamainkat és vélemé­nyeinket és nehéz tőlük megszabadulni, azért kellene még ideát levetkőzni őket." - Bará­tom teljesen meggyőződve távozott Swedenborgtól."

Swedenborg Londonban halt meg 1772. március 29-én. Az ottani lelkészek nagyon szerették volna őt teológiai állításainak vissza­vonására rávenni. Néhány nappal Swedenborg halála előtt Winwick lelkész egyenesen azzal a fölhívással fordult hozzá, hogy Isten nevében, akinek rövidesen ítélőszéke elé fog állani, jelentse ki, hogy igaz-e mindez, amit írt, vagy egyik-másik részét írásainak ki kell alóla venni? Mire Swedenborg egészen megindultan így válaszolt: "Én nem írtam egyebet, mint a tiszta színigazságot, amint azt ön életének minden napjában, hova tovább mind inkább be fogja látni, föltéve, hogy szorosan ragaszkodik az Úrhoz és őt híven fogja szolgálni az által, hogy minden rosszat, mint ellene való bűnt ke­rülni fog és szorgalmasan kutat az ő szent Igé­jében, amely elejétől végig megdönthetetlen bi­zonyítéka ama tanítás igazságának, amelyet a világnak átadtam." Hasonlóképpen válaszolt a londoni svéd egyház lelkészének Frelius dé­kánnak is, aki Swedenborg betegségéről érte­sülve őt meglátogatta és így szólt hozzá: "As­sesor úr, azért adta ki könyveit, hogy nevet szerezzen magának, vagy más hasonló érdek­ből? Ha igen, úgy vonja vissza azokat. Ön e­léggé híres ember amúgyis és hogyha valót­lanságot állított és azokhoz ragaszkodik, úgy nem üdvözülhet." Swedenborg így válaszolt: "Lelkész úr, amilyen igazán engem itt lát és amilyen igazán élek, én semmit sem írtam ma­gamtól, hanem csupán az Istentől jött igazsá­got és még többet is mondhattam volna azok­nál, amiket megírtam, ha meg lett volna en­gedve. Ha ön az igazságra akar hallgatni, úgy majd, ha átmentünk az örökkévalóságba, sok fontos mondanivalóink lesznek egymásnak". Erre úrvacsorát vett és látva, hogy napjai meg­vannak számlálva, előre megmondotta halála napját. A nála volt szolgáló asszony megje­gyezte, hogy olyan vidámnak látszott, mint amilyen ő lenne egy vasárnapi kirándulásra készülőben. 1772. március 29-én délután hallva az óraütést, ágya mellett levő háziasszonyától és a szolgaasszonytól megkérdezte, hogy hány óra? Amikor megmondták neki hogy 5 óra van, így szólt: "Jól van, köszönöm, Isten áldja meg magukat!" A keresztyén megnyugvás, há­laadás és testvéri fohász e szavai után csön­desen átszenderült az örökkévalóságba. Tete­meit a londoni svéd temetőbe helyezték el, ahonnan 1908-ban a svéd kormány nagy ünnepélyességgel egy hadihajóval szállította haza hamvait és a svéd nemzet által adományozott díszes szarkofágban az Upsalai Székesegyház­ban helyezte örök nyugalomra.

Swedenborg hatása az utókor szellemi éle­tére lassan kezdett érvényesülni, de hovatovább mind többen hódolnak meg az észak prófétá­jának nemcsak géniusza előtt, hanem - ami ennél sokkal többet jelent, - magukénak kez­dik vallani az általa napfényre hozott és hir­detett igazságokat. A Swedenborg által befo­lyásolt szellemi kiválóságok sorában Kant, Goethe, Schiller, Schelling, Herder, Oberlin, Scho­penhauer, Heine, Balzac, Strindberg, Ruskin, Carlyle, Tennyson, Emerson, Browning, James, Keller Helen és még sok más nagy ember neve említhető. Balzac a következőképpen ír róla: „Az összes vallások beható tanulmányozása után Swedenborghoz tértem vissza. Könyveiben egy hatalmas szociális alkotmány elemei talál­hatók föl. Teokráciája fennkölt és vallása az egyetlen, amelyet egy felsőbbrendű ember el­fogadhat." Kant Swedenborg gondolatait a túlvilágról igen fennkölteknek ("sehr erhaben") nevezi és Swedenborg ama tanítását, hogy a szellemvilág egy külön valóságos universumot képez, egészen a magáévá teszi az által, hogy azt az érzékelhető világgal (mundus sensibilis) ellentétben "mundus intelligibilis"-nek nevezi. Hogy Swedenborg tetemes behatással volt a romantikára, az tagadhatatlan, de nem olyan tanok által, amelyeket nem igazi tanitványai tévesen neki tulajdonítottak az által, hogy ira­tai bizonyos részleteit misztikus értelemben ma­gyarázták. Tévedést és igazságtalanságot kö­vetnek el Swedenborggal szemben azok, akik őt misztikusnak nevezik. Swedenborg sohasem igyekezett az illuminátok titkos társulatait, a spiritizmust vagy a miszticizmust előmozdítani. Egy alkalmat sem mulasztott el, hogy a szub­jektív prófétaság balgaságait a legszigorúbban meg ne rója. Az első kvekkerek jövendöléseit hevesen kipellengérezte és sohasem mulasztotta el Dippel és a Morva testvérek pietisztikus ra­jongásait megróni. Az okkultistákkal szemben való ellenszenve köztudomású volt, igy pld. mindig vonakodott Böhme Jakabot olvasni. Ha az új Jeruzsálem eljövetelét hirdette is, ez­zel nem egy forradalmi korszak hajnalhasadását akarta kikürtölni, amelyben az emberré le­vés istenítve és a haladás minden további nélkül biztosítva volna. Swedenborg az egyén szubjektív sugalmainak egyáltalában nem tu­lajdonított általános fontosságot, még kevésbé kényszerítő erőt. Ő nem hitt a relatív igazságok­ megváltó erejében, amint az az individualisztikus szubjektivizmusból következik. Az igazságok, amelyeket ő hirdetett, előttünk mint e­gyetemes és objektív igazságok lesznek fölkínálva. Ezért Swedenborg új Jeruzsáleme sem lehet puszta belső valóság, hanem sokkal inkább határozottan objektív jellegű, mint a külsőleg is érthető igazság, amelyen alapul. Tehát nem puszta eldologiasítása emberi érzéseknek és azok átalakulásainak egy új szellemi élet ellen­állhatatlan befolyása által, mint ahogy azt egye­sek állítják, hanem összege ama tanoknak, a­melyek képesek volnának a világot átalakítani és pedig abban a mértékben, amelyben az haj­landó volna magát általuk befolyásoltatni. Swe­denborg új Jeruzsáleme röviden összefogva semmivel sem több, sem kevesebb, mint egy új egyház, amely a valódi keresztyén vallás újra helyreállításán alapul. Ez pedig a vallási dogmák teljes átöntését kívánja meg. Ezt a munkát maga Swedenborg végezte el, jóllehet isteni kijelentésből eredőnek tulajdonította azt. Akár elfogadjuk az utóbbi föltevést, akár el­vetjük azt, tény marad, hogy Swedenborg Krisztus újraeljövetelét és az új Jeruzsálemet egy tárgyilagos igazság újabb kijelentéseként állitotta oda, nem pedig mint a haladás valamilyen isteniesülése gyanánt, mint azt egy bizonyos messiánisztikus misztika apostolai sze­retnék. Távol attól a hiedelemtől, hogy az emberek valami nagyot volnának képesek létrehozni, hogyha őket a polgári és társadalmi törvények kényszere alól fölszabadítanák, Swe­denborg mindig végtelenül bizalmatlan volt minden az emberi szív hajlamain és ösztönein alapuló kezdeményezéssel szemben.

Swedenborg egyáltalában nem hitt - mint Rousseau - az ember természetes jóságában. Sőt inkább kijelentette, hogy a saját ösztöneinek átengedett ember gonoszabb a vadállatnál.

Valódi haladás köztünk emberek között csakis minden téren, legfőként a vallásin való helyes gondolkodás következményeként jöhet létre. Ezért hirdette Swedenborg egy valódi, teoló­gia és filozófia szükségességét, amely az em­bert olyan fegyelmezésnek és nevelésnek vesse alá, amely számára lehetségessé tegye ter­mészeti hajlamainak leküzdését. Senki sem volt tehát kevésbé forradalmi és kevésbé romantikus, mint Swedenborg. Klasszikusan iskolázott szellem létére az empirizmus hirdetője volt, abban az értelemben, hogy a szellemet az igazság és valóság alá rendelte. Realista volt a szó legtisztább értelmében és az általa tévesnek ismert ideák ellen harcolt. Számos el­évült és túlhaladott dogmát és theoriát állított pellengérre és reformált ott, ahol szükséges volt, de soha a legcsekélyebb mértékben sem javallta a forradalmi elveket, a szellem vagy dogma fegyelmező nevelésének lehetetlen el­vetését. A szellem igazi szabadsága csak szi­gorú fegyelmező nevelése által érhető el, amely­nek parancsoló szükségszerűségét Swedenborg minden könyvében hirdette Swedenborg legnép­szerűbb és leggyakorlatibb műve, amely a túlvilági szellemi élet és világ részletes leírását tartalmaz­za. A Menny és a Pokol, majdnem minden euró­pai nyelven megjelent (magyarul is). Swedenborg művei nem elévült történelmi érté­kek csupán, hanem örökérvényű igazságokat tar­talmaznak, amelyeket mindinkább és mind szélesebb körben fognak elismerni és megbecsülni. Swedenborg halála után 38 évvel egy társulat alakult Londonban avégre, hogy Swedenborgnak eredetileg latin nyelven nyomatott műveit minden modern európai nyelvre lefordítva kiadja és mind szélesebb körben terjessze, amely társulat Swedenborg műveiből sokezer könyvet és füzetet nyomatott ki és terjesz­tett szét. Ez a tény egymagában is elgondolkoztató és beszédes bizonyságát szolgáltatja annak, hogy Swedenborg műveiben több van, mint a legzseniálisabb emberi műben és éppen ez az, ami mind szélesebb körben fog­ja ismertté tenni azt az igazságot, hogy jóllehet a történelemé, Swedenborg mégis a jövő embere.

Swedenborg élete és munkássága ismertetésénél és mél­tatásánál a következő művek lettek figyelembe véve: Barett B.F: The Man and his Mission. E. Markham: Swe­denborg. William Z. Hurt: Emanuel Swedenborg. Helen Keller: My Religion. Dr. Karl de Prel: Kant und Sweden­borg, aus Tatschen und Probleme. Immanuel Kant: Vor­lesungen über Psychologie. H, de Geymüiler: Swedenborg und die übersinnliche Welt 1937.

Emanuel Swedenborg több munkája elérhető magyarul az alábbi webcímen: www.extra.hu/swedenborg